<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <title>DE PHAEDRI VITA ET SCRIPTIS</title>
    <link rel="stylesheet" type="text/css" href="./style.css" />
  </head>
  <body>
    <br/>
    <div id="preface">    
      <h2 id="vita" class="part-title">DE PHAEDRI VITA ET SCRIPTIS</h2>

      <p class="prose"><span class="section">I.</span> Phaedrus Augusti libertus — non
	satis constat, eius qui primus hoc nomen accepit an successoris
	Tiberii — natus est, incertum quo anno, in monte Pierio apud
	Macedonas. Idem tenera adhuc aetate in occidentem videtur esse
	delatus, ut qui ipse asserat, puerum se legisse in schola Enni quendam
	versum, sive Itomae id fuit sive potius alibi. Romae enim haud ita
	multum post Vergilii et Horatii obitus sublatam omnino e ludis
	antiquorum memoriam docemur eis quae de Valerio Probo, Phaedri
	aequali, tradit Suetonius [de ill.  gramm. 24]. Ceterum ubi in
	familiam Caesarum transiit, et liberalium artium studio et dexteritate
	morum effecit ut libertate donaretur.
      </p>

      <p class="prose">
	Iam regnante Tiberio cum bina fabularum volumina emisisset, Seiani
	fraude est circumventus. Erant enim in eis quae a civitate serviente
	et cuncta malignius interpretante haud incommode possent flecti in hos
	ipsos, ut puta quae de ranis regem petentibus vel de graculo
	superbiente prompserat scriptor, ne alia pleraque, quae pravitate
	conscientiae aut suspicandi temeritate trahi potuere in crimen, nunc
	tangamus. — Quod cum ita esset, a Seiano vel clientibus ipsius
	maiestatis est accusatus damnatusque haud dubie, etsi de poena eius
	non satis constet. Neque vero interfecto Seiano inimicorum odio et
	insectatione caruit idem, quibus obnoxium se identi. dem fatetur libro
	tértio. Hunc cum leniendo dolori conposuisset, Eutycho cuidam
	inscripsit liberto C. Caesaris vel Claudii quem simul ut se vindicaret
	a periculis instantibus rogavit. Idem tamen insecuto tempore a
	noxiorum iniuriis tutus et cum nullius praeter famam rei esset cupidus
	satis beatus videtur vixisse nec nisi provecta aetate obisse. Nomen in
	antiquitate ac per proxima saeeula haud ita magnum, auctius longe
	recenti tempore optinuit. Aequalium eius ut libertini ingenio
	obtrectantium invidiam plurimum carpi constat ab ipso.  Ceterum de
	vita et casibus eius cum alibi nihil sit traditum antiquitus, quicquid
	innotuit ipsius docemur carminibus.
      </p>

      <p class="prose">
	Scripsit autem Aesopum secutus fabularum libros quinque, e quibus
	tamen sat multas intercidisse apparet non modo Perotti copiis qui
	medio saeculo quinto decimo usus membrana locupletiore XXXI poemata
	servavit quae non reperiuntur in codicibus Pithoeano et Remensi sed et
	Romuli et anonymi cuiusdam (Nilantianum vulgo nuncupant) exemplis qui
	apologos Phaedri plerosque in pedestrem resolvere sermonem. Et e primo
	libello quaedam perisse ipsius poetae testimonio adstruitur, quippe
	qui narret in eo etiam arbores esse collocutas, cuius nunc quidem rei
	nec vola nec vestigium extat. Praeterea secundum volumen et quintum
	plurimum labis traxisse ipsa paucitate fabellarum. indicatur.
	Opuscula Perotti curis servata quod quidam negaverunt esse Phaedri,
	mihi quidem non ovum ovo similius videtur quam illa reliquis de quibus
	non dubitatur, sive rationes carminum spectaris, sive dictionum
	metrorumque proprietates. Puto autem Perottum usum apographo mutilato
	codicis archetypi librorum Remensis ac Pithoeani, tum confecto cum
	esset integer ille. Vnde facile explicatur quod traiectis temere
	verbis, vitio satis singulari, saepe et in Italico et in Gallicis
	libris turbatum. Sed de hac re dicam alibi. Ceterum eorum quae aetatem
	tulere exemplarium fata qui pluribus volet cognoscere, inveniet apud
	Orellium in editione Phaedri Turici vulgata a. 1831 et repetita
	proximo anno cum appendice.
      </p>

      <p class="prose">
	In deligendis adornandisque fabulis, quas partim ex Aesopo vel aliunde
	transtulit auctor partim novavit ipse, aliquando iudicium desideres,
	nec vero proprietatem logi Aesopii satis recte aut perspexisse aut
	perspectam optinuisse videtur idem. Est tamen ubi carmina eius omni
	elegantia floreant. Genere dicendi utitur ut plurimum facili et
	urbano, aliquando sane parum subacto nec satis laeto aut vivido. ld
	vitium maxime declarant abstracta posita pro concretis qualia habes
	versibus his 'tum demum ingemuit corvi deceptus stupor?' 'sic totam
	praedam sola inprobitas abstulit?' aliis. Idem quod haud ita raro
	graeca vocabula adhibuit, fabularum per humum repentium (ut Horatii
	verbis utar) proprietate et communis vitae usu satis excusatur. Valde
	excellit metri peritia, ut tamen versus eius cura potissimum et
	labore, non perinde nativo quodem lepore (quem sentias magis quam
	describas) praestare existimem. Sed de his proximo capite disseremus.
      </p>

      <p class="prose">
	<span class="section">II.</span> Nam cum Teubnerus, bibliopola
	honestissimus, me rogasset ut Phaedri Fabulas a Dresslero editas denuo
	recognoscerem, equidem maxime in eo diligentiam positam volui ut
	metrica ars poetae qualis esset tandem aliguando plene
	appareret. Itaque primum omnium promythia carminum a Perotto
	servatorum in metrum contorta a nonnullis pedestri orationi restitui,
	nec non fabulas de Romulo vel aliunde adscitas et Gudii Burmanni
	Dressleri opera versibus exaratas foedissimis et ab arte Phaedri
	alienissimis eieci omnes, cum praesertim ne hoc quidem esset apertum,
	ex huius libris integris an aliunde ductae essent pleraeque. Ipse enim
	ne temptarem in melius illas refingere prohibitus sum primum eo quod
	vel sine illis satis superque poematum suppetere constabat usui
	scholarum, deinde quod in tanta Romuli et anonymi Nilantiani barbarie
	aut nova meo periculo conponenda esse videbam carmina aut illam
	metrorum dictionumque vitiositatem retinendam cui priores
	indulserant. Itaque operam vanam nec aut Phaedro aut ipsius studiosis
	profuturam cito damnavit animus.  Ceterum eo maiore cura cavi, ut in
	sinceris fabulis hoc est in eis quae codicibus Pithoeano Remensique et
	Perottino servantur leges metricae ab auctore summa cum sollertia
	observatae plene optinerent, quas ilico iam proponemus.
      </p>

      <h2 id="breviarium" class="part-title">Breviarium</h2>
      <h3 class="part-title">metricae artis Phaedri</h3>
      <p class="prose">[ex libri de re metrica opusculo primo].</p>
      <p class="prose">
	Phaedrus ut inpuros trimetros, non eos qui tragicorum Augusto
	aequalium Catullique ac Bibaculi et Horatii usu increbuerant, operi
	adhiberet, comicorum veterum adductus esse potest videri exemplo. Hi
	enim — grammaticorum Latinorum placitis si credis — ut quae loquuntur
	sumpta de vita putes vitiant iambum tractibus spondiacis. Plerumque
	tamen dubito an Syri potius sententiarum quae tum maxime in ore erant
	hominum, auctoritate inpulsum eundem putem, ut simile genus metri in
	materia haud ita diversa adhiberet. Sed utcumque res habet, magna
	certe cum cura expolitis utitur iambis idem et qui a Plauti et
	Terentii placitis plurimum differant. Nam et hoc acriter vitavit, ne
	versus nimium gravarentur onere spondeorum, quos iambis aliisque
	pedibus frequentatis prudenter temperavit, et insignem circa solvendas
	arsis vel thesis nec minus circa elisiones et synizeses adhibuit
	diligentiam.
      </p>
      <p class="prose">
	Itaque per omnes partes metri excepta ultima spondeis et iambis
	promiscuus usus adest, ea tamen lege ut quinto pede potior sit
	spondeus. Tamen et ibi admittitur iambus si terminetur versus vocabulo
	plus quam trisyllabo velut ita |
      </p>
      <p class="verse">
	ranae vagantes liberis paludibus. 
      </p>
      <p class="prose">
	In hanc etiam licentiam concessere versus, in quibus amphibrachus vel
	creticus cum monosyllabo insequente vel praecedente coalescunt in
	unum:
      </p>
      <p class="verse">
	odi, inquit, illum quia malis amicus est. <br/> 
	trepide concursans occupata in otio.
      </p>
      <p class="prose">
	Recte etiam in fine copulatur trochaeus cum cretico:
      </p>
      <p class="verse">
	canis parturiens cum rogasset alteram.
      </p>
      <p class="prose">
	Sed minime licet quintum pedem contineri verbo in <i>iambum</i>
	exeunte, cuius vitii plurima exempla Phaedro intulere docti.
      </p>
      <p class="prose">
	Anapaestum ubique pro spondeo poni fas est, qua tamen praeter primum
	et quintum locum non ita saepe utitur scriptor venia, nec vero umquam
	ab eodem bini continuantur pedes eiusmodi.  Dactylo in prima potissi,
	mum tertiaque et quarta sede locus est. Proceleusmaticus tantum initio
	senarii adhibetur. Praeterea notandum arsis solvendae morem etsi satis
	frequentem, tamen plurimum in vocabulis plus quam disyllabis
	inveniri. Ex eis excipiuntur iribrachorum vel in tribrachum exeuntium
	partes paenultima et ultima, in quam solutam arsin cadere nefas. Est
	ubi in disyllabis admittatur eadem; rarius multo evenit ut monosyllabo
	sequente plus quam monosyllabo contineatur arsis, ut puta sic
      </p>

      <p class="verse">
	calumniator ab ove cum peteret canis.  <br/> 
	et rapiet ad se quod erit commune omnium.  
      </p>

      <p class="prose">
	Praeterea notabilis sed legitima venia tutus appendicis 
	versus [10, 10] hic: 
      </p>
      <p class="verse">
	non ut labores facio, <i>sed ut</i> istum domes;  <br/> 
	nisi potius scribemus 'sed uti stum'. 
      </p>
      <p class="prose">
	Quinti pedis arsin non licet solvi nisi vocabulo plus quam trisyllabo claudente metrum, a qua norma vix sunt di; versa haec [V, 7, 22. app. 9, 6] 
      </p>
      <p class="verse">
	quidam in conspectum proditurum sine mora. <br/> 
	respondit illa: quicquid dederis satis erit. 
      </p>

      <p class="prose">Arsin diduci <i>sequente anapaesto vel tribracho</i> non permittitur.
	Anapaesti thesin vocabulo fménus quam trisyllabo contineri non licet
	praeter primum pedem et aliquando quintum (III, 10, 4. 14,
	11. app. 19, 3.  30, 10].
      </p>
      <p class="prose">
	Praeterea observatur ne umquam pes secundus vel 
	tertius sive quartus contineatur vocabulo in spondeum, 
	anapaestum, dactylum exeunte. Nulli igitur versus sunt 
	ut puta tales: 
      </p>
      <p class="verse">
	recu<i>savit</i>, quod clausae erant stomachi viae.<br/> 
	et protinus au<i>xilium</i> petens anser simul. <br/> 
	cibo impleretur ser<i>vitium</i> negaverant.
      </p>
      <p class="prose">
	Exemptus est huic legi versus antiquissimi poetae Enni 
	qui legitur in epilogo l. III [34].
      </p>
      <p class="prose">
	Caesura longe frequentissima est penthemimeres velut ita: 
      </p>
      <p class="verse">
	Aesopus auctor | quam materiam reperit.
      </p>  
      <p class="prose">
	Quae si non adest, hephthemimeres adhibetur cum incisione post secundum pedem: 
      </p>
      <p class="verse">
	quod arbores | loquantur | non tantum ferae. 
      </p>
      <p class="prose">
	Haec potest neglegi si bini post secundam thesin trochaei uno contineantur vocabulo:
      </p>
      <p class="verse">
	cum tristem servitutem flerent Attici. 
      </p>
      <p class="prose">
	Restant duo versus qui caesuram habent post praepositionem verbi
	compositi [III, 15, 6. V, 7, 19]
      </p>
      <p class="verse">  
	novissime | prolapsam ef|fundit sarcinam. <br />
	ipso ludorum osltenderet sese die. 
      </p>

      <p class="prose">
	<i>Synizesis licentia permodica</i> apud Phaedrum nec alia quam optimorum ex
	aequalibus. Ad elisionis, quam magna cum cura adhibuit idem, exempla
	minuenda primum diligenter est observandum <i>ubique apud eum sicut apud
	  reliquos poetas Latinos verbi auxiliaris 'est' truncari vocali vel m
	  consona praecedente primam litteram</i>:
      </p>
      <p class="verse">
	haec propter illos scriptast homines fabula. <br />
	a corcodilis ne rapiantur traditumst. 
      </p>
      <p class="prose">
	Exceptus est appendicis c. XV v. 12, in quo propter caesuram copula non mutilatur. Praeterea non licet elidi 
	iambica sequente brevi nec magis copulari eadem cum 
	acuta praeter inperativos quosdam ut puta hos [III, 1, 15. 
	V, 9,4. app.21,10] veni ergo, tace inquit, ave usque. 
	Denique in prima thesi aliquando elisiones inveniri sat 
	constat, at easdem in ultima arsi numquam. — Ceterum 
	plura de iungendis vocalibus Phaedri placita qui volet 
	cognoscere, legat quae in libro nostro pg. 42 reperiuntur. 
      </p>
      <p class="prose">
	Hiatus aut productiones brevium a Phaedro esse 
	aliena sat constat, excepto quod ille dactylicos secutus 
	saepe porrexit in mediis verbis correptas ante mutam 
	cum liquida. Contra notanda 'ibi stans?' 'ego scalpam'
	[III, 3, 14. app. 9, 12] breviata secunda. 
      </p>
      <p class="prose">
	Restat ut quaedam memoria non indigna hoc loco in 
	conspectum adducamus. Fuere autem haec potissimum: 
      </p>

      <ul>
	<li>antehac III, 1, 6 pronuntiandum 'anthac'. </li>
	<li>benficium pro beneficio I, 22,8. III epil. 18. </li>
	<li>corcodilus pro crocodilo I, 95, 4. 6. </li>
	<li>dein semper monosyllabum. </li>
	<li>deinde semper disyillabum. </li>
	<li>ditis pro divitis app. 14, 6. </li>
	<li>diūtius I, 2, 16. ita semper omnes poetae. </li>
	<li>-ērunt perfecti saepe corripit Phaedrus. </li>
	<li>famē semper, non famē. </li>
	<li>fortuitus II, 4, 4, cf. d. r. m. 258. </li>
	<li>hercle non hercule I, 1, 12. </li>
	<li>iacio in compositis sequente i amittit primam litteram, ita tamen ut non corripiatur apud
	  Phaedrum syllaba praecedens. </li>
	<li>-ius genetivus. </li>
	<li>illīus III prol. 38. illius I, 14, 8; eadem passim in similibus deprehenditur differentia. </li>
	<li>-ius vel ium substantivorum modo abicit alteram i in genetivo modo retinet. </li>
	<li>lātrare cf. not. Bentl. ad V, 10, 7 et d. r. m. 315. </li>
	<li>līquidus I, 26, 4 cf. d. r. m. 314. </li>
	<li>liquor I, 1, 8. </li>
	<li>lōcusta app. 30, 71, cf. d. r. m. 353. </li>
	<li>mehercule sive mehercules semper trisyllabum, pronuntiandum mércule et mércules. </li>
	<li>mi pro mihi III, 18, 9 al. </li>
	<li>mihi, tibi, sibi, ibi, ubi modo producunt finalem modo corripiunt. </li>
	<li>miluus semper trisyllabum. </li>
	<li>nescio quis III, 9, 5 al. uno vocabulo efferendum; explet </li>
	<li>autem paeonem primum. </li>
	<li>nil pro nihil IIT, 10, 51 al. </li>
	<li>nōta I, 3, 11 al. </li>
	<li>nōto III prol. 49. </li>
	<li>nōtesco V, 1, 35. </li>
	<li>quoniam semper trisyllabum. </li>
	<li>rēciído III, 18, 15. </li>
	<li>relicuus, reliquiae, religio semper corripiunt primam. </li>
	<li>reperi, repuli, retudi, retuli semper producunt geminata
	  plerumque consona insequente.</li>
	<li>semanimus pro semianimo I, 9, 8. </li>
	<li>suesco. ab hoc verbo quae descendunt, apud Phaedrum modo vocali utuntur modo consona.</li>
	<li>suspitio III prol. 45; ib. 10, 36. </li>
	<li>vidē III, 6, 3 app. 10, 14.</li>
      </ul>

      <p class="prose">
	<span class="section">III.</span> Superest ut conspectum diversarum a
	Dressleri editione lectionum addamus. E quibus quae nostris curis
	traxere originem addita nominis nota significantur.  Ceterum propediem
	pleraque eorum, quae novavimus ipsi, in Museo Rhenano tractabimus.
      </p>


      <table>
	<tr><td>I.</td><td>prol. 4</td><td> prudenti</td></tr>
	<tr><td></td><td> </td><td> prudentis.</td></tr>
	<tr><td></td><td>2, 12</td><td> hercle tuus ibi (hoc est 'tum')</td></tr>
	<tr><td></td><td> </td><td> hercule tuus.</td></tr>
	<tr><td></td><td>3 </td><td>se inmiscuit</td></tr>
	<tr><td></td><td> </td><td> immiscuit se.</td></tr>
	<tr><td></td><td>4, 4</td><td> ab altero ferri</td></tr>
	<tr><td></td><td> </td><td> ab alio ferrier. ib.</td></tr>
	<tr><td></td><td>7 </td><td>potuit adeo</td></tr>
	<tr><td></td><td> </td><td> potuit dente.</td></tr>
	<tr><td></td><td>5 </td><td>inscr. om. prius et.</td></tr>
	<tr><td></td><td>8, 11</td><td> quae e</td></tr>
	<tr><td></td><td> </td><td> quae.</td></tr>
	<tr><td></td><td>12, 4</td><td> asserit L.M., Siebelis</td></tr>
	<tr><td></td><td> </td><td> testis erit.</td></tr>
	<tr><td></td><td>13, 2</td><td> sera dat poenas turpes</td></tr>
	<tr><td></td><td> </td><td> sero d. p. turpi. ib. 183, 14 cf. Orell. ed.</td></tr>
	<tr><td></td><td>14, 8</td><td> antidoto miscere illius</td></tr>
	<tr><td></td><td> </td><td> illius miscere antidoto.</td></tr>
	<tr><td></td><td>16, 2</td><td> malum augere L. M.</td></tr>
	<tr><td></td><td> </td><td> mala vitare. ib. expetit</td></tr>
	<tr><td></td><td> </td><td> expedit. 19, 5 dein</td></tr>
	<tr><td></td><td> </td><td> deinde.</td></tr>
	<tr><td></td><td>21, 14</td><td> cogor, certe</td></tr>
	<tr><td></td><td> </td><td> morte cogor.</td></tr>
	<tr><td></td><td>22, 8</td><td> benficiumL. M.</td></tr>
	<tr><td></td><td> </td><td> beneficium. ib. 12 inprudentius L. M.</td></tr>
	<tr><td></td><td> </td><td> imprudentibus.</td></tr>
	<tr><td></td><td>25, 1</td><td> omisi. ib. 8 noli vereri</td></tr>
	<tr><td></td><td> </td><td> ait v.</td></tr>
	<tr><td></td><td>27, 1</td><td>2 seclusi. ib. 11 trivio concepte et educate stercore L. M.</td></tr> 
	<tr><td></td><td> </td><td> tr. conceptus et educatus st.</td></tr>
	<tr><td></td><td>28, 10</td><td> hostis</td></tr>
	<tr><td></td><td> </td><td> hosti.</td></tr>

	<tr><td>II.</td><td>5, 16</td><td> come officium iactitans </td></tr>
	<tr><td></td><td> </td><td> iactans officio comam. ib</td><td>.</td></tr>
	<tr><td></td><td>20 </td><td>is</td></tr>
	<tr><td></td><td> </td><td> id. 1 inscr. raptores </td></tr>
	<tr><td></td><td> </td><td> vectores.</td></tr>
	<tr><td></td><td>8, 11</td><td> nil ideo </td></tr>
	<tr><td></td><td> </td><td> nec i. epil. 12 ad aures cultas pervenit L. M. </td></tr>
	<tr><td></td><td> </td><td> pervenit ad aures tuas. ib. 17 seclusi. ib. 18 vitium </td></tr>
	<tr><td></td><td> </td><td> exitium. nempe vitium fato inditum eis 'quos sinistra natura in lucem extulit'.</td></tr>

	<tr><td>III.</td><td>prooem. 5</td><td> officiis meis </td></tr>
	<tr><td></td><td> </td><td> officii mei. 38 ego porro illius </td></tr>
	<tr><td></td><td> </td><td> illius porro ego.</td></tr>
	<tr><td></td><td>1, 2</td><td> e testa </td></tr>
	<tr><td></td><td> </td><td> et t.</td></tr>
	<tr><td></td><td>6, 9</td><td> nam et ubi tricandum et ubi currendum sit scio </td></tr>
	<tr><td></td><td> </td><td> ubi sit tardandum et ultro currendum scio.</td></tr>
	<tr><td></td><td>7, 25</td><td> age, abire siquo est animus L. M. </td></tr>
	<tr><td></td><td> </td><td> age si quo abire e. a.</td></tr>
	<tr><td></td><td>10, 49</td><td> rimasset </td></tr>
	<tr><td></td><td> </td><td> limasset. ib. 51 animus L. M. </td></tr>
	<tr><td></td><td> </td><td> auris.</td></tr>
	<tr><td></td><td>11,3</td><td> roboris </td></tr>
	<tr><td></td><td> </td><td> corporis.</td></tr>
	<tr><td></td><td>19, 1</td><td> fecerant quercu </td></tr>
	<tr><td></td><td> </td><td> quercu fecerant. ib. 13 tali ius tulit sententia L. M.  </td></tr>
	<tr><td></td><td> </td><td> talem protulit sententiam.</td></tr>
	<tr><td></td><td>15, 1</td><td> palanti </td></tr>
	<tr><td></td><td> </td><td> balanti.</td></tr>
	<tr><td></td><td>18, 3</td><td> avibus </td></tr>
	<tr><td></td><td> </td><td> aüribus.</td></tr>
	<tr><td></td><td>19, 5</td><td> circum eunti </td></tr>
	<tr><td></td><td> </td><td> circueunti. epil. 2 esse videar ne tibi </td></tr>
	<tr><td></td><td> </td><td> pr. e. n. t. v.  ib. 18 benficio L. M. </td></tr>
	<tr><td></td><td> </td><td> beneficio.</td></tr>

	<tr><td>IV.</td><td>prol. 4</td><td> talis etiam tituli est appetens </td></tr>
	<tr><td></td><td> </td><td> t. est e.  t. a. ib. 5 quo non pacto indagabit L. M. </td></tr>
	<tr><td></td><td> </td><td> quo pacto demonstrabit. ib. 12 quia paucas ille ostendit, ego plures fero p. o. i., e. plures dissero.</td></tr>
	<tr><td></td><td>2, 1</td><td> ioculare tibi videtur </td></tr>
	<tr><td></td><td> </td><td> ioculari tibi videmur. ib. 15 alter similiter, deinde perit et tertius </td></tr>
	<tr><td></td><td> </td><td> a. s. periit, deinde et tertius.</td></tr>
	<tr><td></td><td>4, 5</td><td> redit </td></tr>
	<tr><td></td><td> </td><td> rediit.</td></tr>
	<tr><td></td><td>5, 38</td><td> villamque </td></tr>
	<tr><td></td><td> </td><td> vites.</td></tr>
	<tr><td></td><td>6, 2</td><td> quorum et</td></tr>
	<tr><td></td><td> </td><td> cuius.</td></tr>
	<tr><td></td><td>7, 10</td><td> ponti cf. d. r. m. 378 </td></tr>
	<tr><td></td><td> </td><td> Ponti.</td></tr>
	<tr><td></td><td>8, 4</td><td> cibo </td></tr>
	<tr><td></td><td> </td><td> cibi.</td></tr>
	<tr><td></td><td>11, 3</td><td> qui sacrilegio onustus </td></tr>
	<tr><td></td><td> </td><td> onustus qui sacrilegio. 17 totam aeque </td></tr>
	<tr><td></td><td> </td><td> totam quia.</td></tr>
	<tr><td></td><td>18, 5</td><td> maxime L. M. </td></tr>
	<tr><td></td><td> </td><td> maximam. ib.</td></tr>
	<tr><td></td><td>19</td><td>a. sed multo, replent a. sedulo r, ib. v. 35. 36 seclusi antiqua lectione reducta.</td></tr>
	<tr><td></td><td>20, 3</td><td> intimam </td></tr>
	<tr><td></td><td> </td><td> ult.</td></tr>
	<tr><td></td><td>22, 4</td><td> circum ire circuire.  ib. 8 ut aiunt natus  natus ut aiunt. ib. Cia  Cea 24 init. cf. ed. Or. ib. 11 17 ita ordinavi 11. 15. 12.  17. 16. 13. 14. et v. 17 iam a Bentleio quo oportebat loco constitutus. ib. 12 quom L. M.</td></tr>
	<tr><td></td><td> </td><td> quo.</td></tr>
	<tr><td></td><td>25, 9</td><td> pignera L. M. </td></tr>
	<tr><td></td><td> </td><td> sidera. ib. 14 censeas </td></tr>
	<tr><td></td><td> </td><td> sentiant. ib. 18 dissimulans L. M. </td></tr>
	<tr><td></td><td> </td><td> dimissam.</td></tr>

	<tr><td>V.</td><td>1, 15</td><td> in conspectum meum </td></tr>
	<tr><td></td><td> </td><td> in conspectu meo.</td></tr>
	<tr><td></td><td>9, 11</td><td> venia donari </td></tr>
	<tr><td></td><td> </td><td> veniam ei dari. ib. 13 quavis</td></tr>
	<tr><td></td><td> </td><td> quamvis.</td></tr>
	<tr><td></td><td>4 </td><td>inscr. asinus et porcellus</td></tr>
	<tr><td></td><td> </td><td> asini et porcelli.</td></tr>
	<tr><td></td><td>5 </td><td>inscr. scurra et rusticus </td></tr>
	<tr><td></td><td> </td><td> scurra rusticus. ib. 26 et derisuri non spectaturi sedent</td></tr>
	<tr><td></td><td> </td><td> et derisurus non spectaturus silet.</td></tr>
	<tr><td></td><td>6 </td><td>inscr. add. aeque. 1, 13. 14 id l. g. desiderare L. M. </td></tr>
	<tr><td></td><td> </td><td> et 1.g., desiderari. 17.18 ut incipiebat ingredi Princeps, eum adducit pretio </td></tr> 
	<tr><td></td><td> </td><td> et i. P. a duce ingredi. Reductum pressit.</td></tr>
	<tr><td></td><td>8, 2</td><td> nudo occipitio L. M. </td></tr>
	<tr><td></td><td> </td><td> nudo corpore.</td></tr>
	<tr><td></td><td>9, 3</td><td> flecteret </td></tr>
	<tr><td></td><td> </td><td> plecteret. </td></tr>
	<tr><td></td><td> 10, 1 </td><td>senex contra Lacon latrans contra senex. ib. 9 lauda, si laudasti.</td></tr>

	<tr><td>App.</td><td>1, 5</td><td> tibi quam partem quamvis parvam inpertiar L. M. </td></tr>
	<tr><td></td><td> </td><td> q. p. q. p. i. t. 2, 10 magno haec consilio qui negavit hominibus L. M. </td></tr>
	<tr><td></td><td> </td><td> h. q. n. m. c.  homini. 3, 17 aliam </td></tr>
	<tr><td></td><td> </td><td> alium. 6, 6 Pytho L. M. </td></tr>
	<tr><td></td><td> </td><td> Pythia. 17,4 visus sum L. M. </td></tr>
	<tr><td></td><td> </td><td> sum visus. ib. 5 ingeni L. M. </td></tr>
	<tr><td></td><td> </td><td> ingenii. </td></tr>
	<tr><td></td><td> 8, 17 </td><td>primi quin mussant L. M.  </td></tr>
	<tr><td></td><td> </td><td> pr. mussitant. </td></tr>
	<tr><td></td><td>9, 2</td><td> causam non sprevit L. M. </td></tr>
	<tr><td></td><td> </td><td> causa hanc reppulit. ib. 12 mi L. M. </td></tr>
	<tr><td></td><td> </td><td> mihi. </td></tr>
	<tr><td></td><td> 10,12</td><td> detines L. M. </td></tr>
	<tr><td></td><td> </td><td> retines.</td></tr>
	<tr><td></td><td>11, 2</td><td> vidisset Phryx sophus </td></tr>
	<tr><td></td><td> </td><td> esse vidisset sophus. ib. 9 superasse melior qui fuisset viribus </td></tr>
	<tr><td></td><td> </td><td> s. talem m. q. esset v.</td></tr>
	<tr><td></td><td>12, 13</td><td> sed add, L.M.</td></tr>
	<tr><td></td><td>13, 1</td><td> post? </td></tr>
	<tr><td></td><td> </td><td> per. ib. 5 mulieris L. M. </td></tr>
	<tr><td></td><td> </td><td> virginis. ib. 17 et aegram et L. M. </td></tr>
	<tr><td></td><td> </td><td> aegram sed. ib. 18. 19 correptus L. M. inpotentis L. M. </td></tr>
	<tr><td></td><td> </td><td> corruptus. impudentis.</td></tr>
	<tr><td></td><td>14, 6</td><td> ditis splendida L. M. </td></tr>
	<tr><td></td><td> </td><td> splendida divitis.</td></tr>
	<tr><td></td><td>15, 7</td><td> videor tibi per me L. M. </td></tr>
	<tr><td></td><td> </td><td> p. m. v. t. ib. 8 ni L. M. </td></tr>
	<tr><td></td><td> </td><td> nisi. ib. 12 quam non apparere est ut dictum mulieri L. M. </td></tr>
	<tr><td></td><td> </td><td> eam n. a. u. d. e. m. ib. 13 omnes furore plena vocat L. M. </td></tr>
	<tr><td></td><td> </td><td> f. p. v. o. ib. 15 aliis minare, me certe haud falles,ait L. M. </td></tr>
	<tr><td></td><td> </td><td> aliis minare, inquit, me non falles hera.</td></tr>
	<tr><td></td><td>16, 2</td><td> gloriosum L. M.  </td></tr>
	<tr><td></td><td> </td><td> gloriose. post v. 5 lacunam indicavi. ib. 6 saeva societas </td></tr>
	<tr><td></td><td> </td><td> societas fera.</td></tr>
	<tr><td></td><td>17, 8</td><td> partus dolore fata conplesset sua L. M. </td></tr>
	<tr><td></td><td> </td><td> pari d. f. deflesset s.</td></tr>
	<tr><td></td><td>20, 4</td><td> cancri simul ut haeserunt L. M. </td></tr>
	<tr><td></td><td> </td><td> s. h. canceres.</td></tr>
	<tr><td></td><td>21, 12</td><td> sic </td></tr>
	<tr><td></td><td> </td><td> male.</td></tr>
	<tr><td></td><td>26 </td><td>inscr. 1. 7. lepus </td></tr>
	<tr><td></td><td> </td><td> lupus. ib. 1 celeripes </td></tr>
	<tr><td></td><td> </td><td> celeri pede. ib. 5 at </td></tr>
	<tr><td></td><td> </td><td> et. 28, 9 reovcat L. M. </td></tr>
	<tr><td></td><td> </td><td> vocat.</td></tr>
	<tr><td></td><td>29, 6</td><td> en cuncta! L. M. </td></tr>
	<tr><td></td><td> </td><td> om. interp. ib. 9 at et.</td></tr>
	<tr><td></td><td>30, 11</td><td> in c. n. s., sed sub dio, par tibi L. M. </td></tr>
	<tr><td></td><td> </td><td> i. c. n. s. p. t. sed sum s. d.</td></tr>
      </table>

      <p class="prose">Scr. Bonnae <br/>
	Cal. Iun. A. MDCCCLXVII. L. M.
      </p>
    </div>
  </body>
</html>
