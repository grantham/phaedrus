<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <title>LIBER IV</title>
    <link rel="stylesheet" type="text/css" href="./style.css" />
  </head>
  <body>
    <br/>
    <div class="liber">
      <h3>PHAEDRI AUGUSTI LIBERTI</h3>
      <h1>FABULARUM AESOPIARUM</h1>
      <h2>Liber Quartus</h2>
</div>

<div class="poem">
<h3 id="prologus">PROLOGUS</h3>
<p class="poem-title">Poeta ad Particulonem.</p> 

<p class="ln">Cum destinassem operis habere terminum </p>
<p class="ln">In hoc, ut aliis esset materiae satis, </p>
<p class="ln">Consilium tacito corde damnavi meum. </p>
<p class="ln">Nam si quis talis etiam tituli est appetens, </p>
<p class="ln">Quo pacto divinabit quidnam omiserim, <span class="ln-no">5</span></p>
<p class="ln">Ut illud ipsum cupiat famae tradere, </p>
<p class="ln">Sua cuique cum sit animi cogitatio </p>
<p class="ln">Colorque proprius? Ergo non levitas mihi, </p>
<p class="ln">Sed certa ratio causam scribendi dedit. </p>
<p class="ln">Quare, Particulo, quoniam caperis fabulis, <span class="ln-no">10</span></p>
<p class="ln">(Quas Aesopias, non Aesopi, nomino,  </p>
<p class="ln">Quia paucas ille ostendit, ego plures fero, </p>
<p class="ln">Usus vetusto genere, sed rebus novis), </p>
<p class="ln">Quartum libellum, cum vacarit, perleges. </p>
<p class="ln">Hunc obtrectare si volet malignitas, <span class="ln-no">15</span></p>
<p class="ln">Imitari dum non possit, obtrectet licet. </p>
<p class="ln">Mihi parta laus est quod tu, quod similes tui </p>
<p class="ln">Vestras in chartas verba transfertis mea, </p>
<p class="ln">Dignumque longa iudicatis memoria. </p>
<p class="ln">Illitteratum plausum nec desidero. <span class="ln-no">20</span></p>

</div>

<div class="poem">
<h3 id="fabula-1">Fabula 1</h3>  
<p class="poem-title">Asinus et Galli.</p>

<p class="ln">Qui natus est infelix, non vitam modo </p>
<p class="ln">Tristem decurrit, verum post obitum quoque </p>
<p class="ln">Persequitur illum dura fati miseria. </p>
<p class="ln">Galli Cybebes circum in quaestus ducere </p>
<p class="ln">Asinum solebant baiulantem sarcinas. <span class="ln-no">5</span></p>
<p class="ln">Is cum labore et plagis esset mortuus, </p>
<p class="ln">Detracta pelle sibi fecerunt tympana. </p>
<p class="ln">Rogati mox a quodam, delicio suo </p>
<p class="ln">Quidnam fecissent, hoc locuti sunt modo: </p>
<p class="ln">Putabat se post mortem securum fore; <span class="ln-no">10</span></p>
<p class="ln">Ecce aliae plagae congeruntur mortuo.  </p>

</div>

<div class="poem">
<h3 id="fabula-2">Fabula 2</h3>  
<p class="poem-title">Poeta.</p>

<p class="ln">Ioculare tibi videtur, et sane levi, </p>
<p class="ln">Dum nihil habemus maius, calamo ludimus. </p>
<p class="ln">Sed diligenter intuere has nenias: </p>
<p class="ln">Quantam sub titulis utilitatem reperies! </p>
<p class="ln">Non semper ea sunt quae videntur; decipit <span class="ln-no">5</span></p>
<p class="ln">Frons prima multos: rara mens intellegit </p>
<p class="ln">Quod interiore condidit cura angulo. </p>
<p class="ln">Hoc ne locutus sine mercede existimer, </p>
<p class="ln">Fabellam adiciam de mustela et muribus. </p>
<p class="ln">Mustela cum annis et senecta debilis <span class="ln-no">10</span></p>
<p class="ln">Mures veloces non valeret assequi, </p>
<p class="ln">Involvit se farina et obscuro loco </p>
<p class="ln">Abiecit neglegenter. Mus escam putans </p>
<p class="ln">Assiluit et compressus occubuit neci. </p>
<p class="ln">Alter similiter, deinde perit et tertius. <span class="ln-no">15</span></p>
<p class="ln">Mox venit aliquot saeculis retorridus </p>
<p class="ln">Qui saepe laqueos et muscipula effugerat; </p>
<p class="ln">Proculque insidias cernens hostis callidi: </p>
<p class="ln">Sic valeas inquit ut farina es quae iaces!  </p>

</div>

<div class="poem">
<h3 id="fabula-3">Fabula 3</h3>  
<p class="poem-title">De vulpe et uva.</p>

<figure class="illustration">
  <img src="images/l4-f3_barlow_De-vulpe-et-uva.png"/>
  <figcaption> ...alta in vinea uvam appetebat summis saliens viribus...</figcaption>
</figure>

<p class="ln">Fame coacta vulpes alta in vinea </p>
<p class="ln">Uvam appetebat summis saliens viribus; </p>
<p class="ln">Quam tangere ut non potuit, discedens ait: </p>
<p class="ln">Nondum matura est; nolo acerbam sumere. </p>
<p class="ln">Qui facere quae non possunt verbis elevant, <span class="ln-no">5</span></p>
<p class="ln">Ascribere hoc debebunt exemplum sibi. </p>

</div>

<div class="poem">
<h3 id="fabula-4">Fabula 4</h3>  
<p class="poem-title">Equus et aper.</p>

      <figure class="illustration">  
	<img src="./images/l4-f4-269-barlow-EquusEtAper.png"
	     alt="eques equo cervum venatur equitante"/>
	<figcaption>...parvae vindictam rei dum quaero demens, servitutem repperi.
	</figcaption>
      </figure>

<p class="ln">Equus sedare solitus quo fuerat sitim, </p>
<p class="ln">Dum sese aper volutat turbavit vadum. </p>
<p class="ln">Hinc orta lis est. Sonipes iratus fero </p>
<p class="ln">Auxilium petiit hominis, quem dorso levans </p>
<p class="ln">Rediit ad hostem. Iactis hunc telis eques <span class="ln-no">5</span></p>
<p class="ln">Postquam interfecit, sic locutus traditur: </p>
<p class="ln">Laetor tulisse auxilium me precibus tuis, </p>
<p class="ln">Nam praedam cepi et didici quam sis utilis. </p>
<p class="ln">Atque ita coegit frenos invitum pati. </p>
<p class="ln">Tum maestus ille: Parvae vindictam rei <span class="ln-no">10</span></p>
<p class="ln">Dum quaero demens, servitutem repperi. </p>
<p class="ln">Haec iracundos admonebit fabula </p>
<p class="ln">Impune potius laedi quam dedi alteri.  </p>

</div>

<div class="poem">
<h3 id="fabula-5">Fabula 5</h3>  
<p class="poem-title">Poeta.</p>

<p class="ln">Plus esse in uno saepe quam in turba boni, </p>
<p class="ln">Narratione posteris tradam brevi. </p>
<p class="ln">Quidam decedens tres reliquit filias: </p>
<p class="ln">Unam formosam et oculis venantem viros; </p>
<p class="ln">At alteram lanificam et frugi rusticam; <span class="ln-no">5</span></p>
<p class="ln">Devotam vino tertiam et turpissimam. </p>
<p class="ln">Harum autem matrem fecit heredem senex </p>
<p class="ln">Sub condicione totam ut fortunam tribus </p>
<p class="ln">Aequaliter distribuat, sed tali modo: </p>
<p class="ln">Ni data possideant aut fruantur; tum: simul <span class="ln-no">10</span></p>
<p class="ln">Habere res desierint, quas acceperint, </p>
<p class="ln">Centena matri conferant sestertia. </p>
<p class="ln">Athenas rumor implet. Mater sedula </p>
<p class="ln">Iuris peritos consulit; nemo expedit </p>
<p class="ln">Quo pacto non possideant, quod fuerit datum, <span class="ln-no">15</span></p>
<p class="ln">Fructumve capiant; deinde quae tulerint nihil, </p>
<p class="ln">Quanam ratione conferant pecuniam. </p>
<p class="ln">Postquam consumpta est temporis longi mora, </p>
<p class="ln">Nec testamenti potuit sensus colligi, </p>
<p class="ln">Fidem advocavit iure neglecto parens. <span class="ln-no">20</span></p>
<p class="ln">Seponit moechae vestem, mundum muliebrem, </p>
<p class="ln">Lavationem argenteam, eunuchos, glabros; </p>
<p class="ln">Lanificae agellos, pecora, villam, operarios, </p>
<p class="ln">Boves, iumenta et instrumentum rusticum; </p>
<p class="ln">Potrici plenam antiquis apothecam cadis,  <span class="ln-no">25</span></p>
<p class="ln">Domum politam et delicatos hortulos. </p>
<p class="ln">Sic destinata dare cum vellet singulis </p>
<p class="ln">Et approbaret populus, qui illas noverat, </p>
<p class="ln">Aesopus media subito in turba constitit: </p>
<p class="ln">O si maneret condito sensus patri, <span class="ln-no">30</span></p>
<p class="ln">Quam graviter ferret, quod voluntatem suam </p>
<p class="ln">Interpretari non potuissent Attici! </p>
<p class="ln">Rogatus deinde solvit errorem omnium: </p>
<p class="ln">Domum et ornamenta cum venustis hortulis </p>
<p class="ln">Et vina vetera date lanificae rusticae; <span class="ln-no">35</span></p>
<p class="ln">Vestem, uniones, pedisequos et cetera </p>
<p class="ln">Illi assignate vitam quae luxu trahit; </p>
<p class="ln">Agros, buvile et pecora cum pastoribus </p>
<p class="ln">Donate moechae. Nulla poterit perpeti, </p>
<p class="ln">Ut moribus quid teneat alienum suis. <span class="ln-no">40</span></p>
<p class="ln">Deformis cultum vendet ut vinum paret; </p>
<p class="ln">Agros abiciet moecha ut ornatum gerat; </p>
<p class="ln">At illa gaudens pecore et lanae dedita </p>
<p class="ln">Quacumque summa tradet luxuriae domum. </p>
<p class="ln">Sic nulla possidebit quod fuerit datum, <span class="ln-no">45</span></p>
<p class="ln">Et dictam matri conferent pecuniam </p>
<p class="ln">Ex pretio rerum quas vendiderint singulae. </p>
<p class="ln">Ita quod multorum fugit imprudentiam </p>
<p class="ln">Unius hominis repperit sollertia.  </p>

</div>

<div class="poem">
<h3 id="fabula-6">Fabula 6</h3>  
<p class="poem-title">Pugna murium et mustelarum.</p>

<p class="ln">Cum victi mures mustelarum exercitu </p>
<p class="ln">(Historia quorum et in tabernis pingitur) </p>
<p class="ln">Fugerent et artos circum trepidarent cavos, </p>
<p class="ln">Aegre recepti tamen evaserunt necem. </p>
<p class="ln">Duces eorum, qui capitibus cornua <span class="ln-no">5</span></p>
<p class="ln">Suis ligarant, ut conspicuum in proelio </p>
<p class="ln">Haberent signum quod sequerentur milites, </p>
<p class="ln">Haesere in portis suntque capti ab hostibus; </p>
<p class="ln">Quos immolatos victor avidis dentibus </p>
<p class="ln">Capacis alvi mersit tartareo specu. <span class="ln-no">10</span></p>
<p class="ln">Quemcumque populum tristis eventus premit, </p>
<p class="ln">Periclitatur magnitudo principum; </p>
<p class="ln">Minuta plebes facili praesidio latet. </p>

</div>

<div class="poem">
<h3 id="fabula-7">Fabula 7</h3>  
<p class="poem-title">Phaedrus.</p>

<p class="ln">Tu qui, nasute, scripta destringis mea </p>
<p class="ln">Et hoc iocorum legere fastidis genus, </p>
<p class="ln">Parva libellum sustine patientia, </p>
<p class="ln">Severitatem frontis dum placo tuae </p>
<p class="ln">Et in cothurnis prodit Aesopus novis. <span class="ln-no">5</span></p>
<p class="ln">Utinam nec umquam Pelii nemoris iugo </p>
<p class="ln">Pinus bipenni concidisset Thessala,  </p>
<p class="ln">Nec ad professae mortis audacem viam </p>
<p class="ln">Fabricasset Argus opere Palladio ratem, </p>
<p class="ln">Inhospitalis prima quae ponti sinus <span class="ln-no">10</span></p>
<p class="ln">Patefecit in perniciem Graium et barbarum! </p>
<p class="ln">Namque et superbi luget Aeetae domus, </p>
<p class="ln">Et regna Peliae scelere Medeae iacent, </p>
<p class="ln">Quae saevum ingenium variis involvens modis </p>
<p class="ln">Illic per artus fratris explicuit fugam, <span class="ln-no">15</span></p>
<p class="ln">Hic caede patris Peliadum infecit manus. </p>
<p class="ln">Quid tibi videtur? Hoc quoque insulsum est ait </p>
<p class="ln">Falsoque dictum; longe quia vetustior </p>
<p class="ln">Aegaea Minos classe perdomuit freta </p>
<p class="ln">Iustoque vindicavit exemplo impetum. <span class="ln-no">20</span></p>
<p class="ln">Quid ergo possum facere tibi, lector Cato, </p>
<p class="ln">Si nec fabellae te iuvant nec fabulae? </p>
<p class="ln">Noli molestus esse omnino litteris, </p>
<p class="ln">Maiorem exhibeant ne tibi molestiam. </p>
<p class="ln">Hoc illis dictum est, qui stultitia nauseant <span class="ln-no">25</span></p>
<p class="ln">Et ut putentur sapere caelum vituperant. </p>

</div>

<div class="poem">
<h3 id="fabula-8">Fabula 8</h3>  
<p class="poem-title">Serpens ad fabrum ferrarium.</p>


<figure class="illustration">
  <img src="images/l4-f8_barlow_Serpens-ad-fabrum-ferrarium.png"/>
  <figcaption>...in officinam fabri venit vipera...</figcaption>
</figure>
  
<p class="ln">Mordaciorem qui improbo dente appetit </p>
<p class="ln">Hoc argumento se describi sentiat.  </p>
<p class="ln">In officinam fabri venit vipera. </p>
<p class="ln">Haec cum temptaret si qua res esset cibi, </p>
<p class="ln">Limam momordit. Illa contra contumax: <span class="ln-no">5</span></p>
<p class="ln">Quid me inquit stulta, dente captas laedere, </p>
<p class="ln">Omne assuevi ferrum quae corrodere? </p>

</div>

<div class="poem">
<h3 id="fabula-9">Fabula 9</h3>  
<p class="poem-title">Vulpes et caper.</p>

<figure class="illustration">
  <img src="images/l4-f9_barlow_Vulpes-et-caper.png"/>
  <figcaption>...cum decidisset vulpes in puteum inscia
    ...devenit hircus sitiens in eundem locum...</figcaption>
</figure>

<p class="ln">Homo in periclum simul ac venit callidus, </p>
<p class="ln">Reperire effugium quaerit alterius malo. </p>
<p class="ln">Cum decidisset vulpes in puteum inscia </p>
<p class="ln">Et altiore clauderetur margine, </p>
<p class="ln">Devenit hircus sitiens in eundem locum; <span class="ln-no">5</span></p>
<p class="ln">Simul rogavit esset an dulcis liquor </p>
<p class="ln">Et copiosus. Illa fraudem moliens: </p>
<p class="ln">Descende, amice; tanta bonitas est aquae </p>
<p class="ln">Voluptas ut satiari non possit mea. </p>
<p class="ln">Immisit se barbatus. Tum vulpecula <span class="ln-no">10</span></p>
<p class="ln">Evasit puteo nixa celsis cornibus, </p>
<p class="ln">Hircumque clauso liquit haerentem vado.  </p>

</div>

<div class="poem">
<h3 id="fabula-10">Fabula 10</h3>  
<p class="poem-title">De vitiis hominum.</p>

<p class="ln">Peras imposuit Iuppiter nobis duas: </p>
<p class="ln">Propriis repletam vitiis post tergum dedit, </p>
<p class="ln">Alienis ante pectus suspendit gravem. </p>
<p class="ln">Hac re videre nostra mala non possumus; </p>
<p class="ln">Alii simul delinquunt, censores sumus. <span class="ln-no">5</span></p>

</div>

<div class="poem">
<h3 id="fabula-11">Fabula 11</h3>  
<p class="poem-title">Fur et lucerna.</p>

<p class="ln">Lucernam fur accendit ex ara Iovis </p>
<p class="ln">Ipsumque compilavit ad lumen suum. </p>
<p class="ln">Onustus qui sacrilegio cum discederet, </p>
<p class="ln">Repente vocem sancta misit Religio: </p>
<p class="ln">Malorum quamvis ista fuerint munera <span class="ln-no">5</span></p>
<p class="ln">Mihique invisa, ut non offendar surripi, </p>
<p class="ln">Tamen, sceleste, spiritu culpam lues, </p>
<p class="ln">Olim cum ascriptus venerit poenae dies. </p>
<p class="ln">Sed ne ignis noster facinori praeluceat, </p>
<p class="ln">Per quem verendos excolit pietas deos, <span class="ln-no">10</span></p>
<p class="ln">Veto esse tale luminis commercium. </p>
<p class="ln">Itaque hodie nec lucernam de flamma deum </p>
<p class="ln">Nec de lucerna fas est accendi sacrum. </p>
<p class="ln">Quot res contineat hoc argumentum utiles, </p>
<p class="ln">Non explicabit alius quam qui repperit. <span class="ln-no">15</span></p>
<p class="ln">Significat primo saepe quos ipse alueris,  </p>
<p class="ln">Tibi inveniri maxime contrarios; </p>
<p class="ln">Secundum ostendit scelera non ira deum, </p>
<p class="ln">Fatorum dicto sed puniri tempore; </p>
<p class="ln">Novissime interdicit ne cum malefico <span class="ln-no">20</span></p>
<p class="ln">Usum bonus consociet ullius rei. </p>

</div>

<div class="poem">
<h3 id="fabula-12">Fabula 12</h3>  
<p class="poem-title">Malas esse divitias.</p>

<p class="ln">Opes invisae merito sunt forti viro, </p>
<p class="ln">Quia dives arca veram laudem intercipit. </p>
<p class="ln">Caelo receptus propter virtutem Hercules </p>
<p class="ln">Cum gratulantes persalutasset deos, </p>
<p class="ln">Veniente Pluto, qui Fortunae est filius, <span class="ln-no">5</span></p>
<p class="ln">Avertit oculos. Causam quaesivit pater. </p>
<p class="ln">Odi inquit illum, quia malis amicus est </p>
<p class="ln">Simulque obiecto cuncta corrumpit lucro. </p>

</div>

<div class="poem">
<h3 id="fabula-13">Fabula 13</h3>  
<p class="poem-title">De leone regnante.</p>

<p class="ln">Utilius homini nihil est quam recte loqui: </p>
<p class="ln">Probanda cunctis est quidem sententia, </p>
<p class="ln">Sed ad perniciem solet agi sinceritas. </p>
<p class="ln">Cum se ferarum regem fecissit leo</p>
<p class="ln">Et aequitatis vellet famam consequi, <span class="ln-no">5</span></p>
<p class="ln">A pristina deflexit consuetudine </p>
<p class="ln">Atque inter illas tenui contentus cibo </p>
<p class="ln">Sancta incorrupta iura reddebat fide. </p>
<p class="ln">Postquam labare coepit paenitentia, </p>
<p class="ln"> <gap/></p>

</div>

<div class="poem">
<h3 id="fabula-14">Fabula 14</h3>  
<p class="poem-title">Prometheus.</p>

<p class="ln"> <gap/></p>
<p class="ln">A fictione veretri linguam mulieris. </p>
<p class="ln">Affinitatem traxit inde obscenitas. </p>

</div>

<div class="poem">
<h3 id="fabula-15">Fabula 15</h3>  
<p class="poem-title">Idem.</p>

<p class="ln">Rogavit alter, tribadas et molles mares </p>
<p class="ln">Quae ratio procreasset. Exposuit senex: </p>
<p class="ln">Idem Prometheus, auctor vulgi fictilis </p>
<p class="ln">Qui simul offendit ad fortunam frangitur, </p>
<p class="ln">Naturae partis veste quas celat pudor,  <span class="ln-no">5</span></p>
<p class="ln">Cum separatim toto finxisset die, </p>
<p class="ln">Aptare mox ut posset corporibus suis, </p>
<p class="ln">Ad cenam est invitatus subito a Libero. </p>
<p class="ln">Ubi irrigatus multo venas nectare, </p>
<p class="ln">Sero domum est reversus titubanti pede. <span class="ln-no">10</span></p>
<p class="ln">Tum semisomno corde et errore ebrio </p>
<p class="ln">Applicuit virginale generi masculo </p>
<p class="ln">Et masculina membra applicuit feminis. </p>
<p class="ln">Ita nunc libido pravo fruitur gaudio. </p>

</div>

<div class="poem">
<h3 id="fabula-16">Fabula 16</h3>  
<p class="poem-title">De capris barbatis.</p>

<p class="ln">Barbam capellae cum impetrassent ab Iove, </p>
<p class="ln">Hirci maerentes indignari coeperunt </p>
<p class="ln">Quod dignitatem feminae aequassent suam. </p>
<p class="ln">Sinite inquit illas gloria vana frui </p>
<p class="ln">Et usurpare vestri ornatum muneris, <span class="ln-no">5</span></p>
<p class="ln">Pares dum non sint vestrae fortitudinis. </p>
<p class="ln">Hoc argumentum monet ut sustineas tibi </p>
<p class="ln">Habitu esse similes qui sint virtute impares. </p>

</div>

<div class="poem">
<h3 id="fabula-17">Fabula 17</h3>  
<p class="poem-title">De fortunis hominum.</p>

<p class="ln">Cum de fortunis quidam quereretur suis, </p>
<p class="ln">Aesopus finxit consolandi gratia:  </p>
<p class="ln">Vexata saevis navis tempestatibus, </p>
<p class="ln">Inter vectorum lacrimas et mortis metum </p>
<p class="ln">Faciem ad serenam subito ut mutatur dies, <span class="ln-no">5</span></p>
<p class="ln">Ferri secundis tuta coepit flatibus </p>
<p class="ln">Nimiaque nautas hilaritate extollere. </p>
<p class="ln">Factus periclis tum gubernator sophus: </p>
<p class="ln">Parce gaudere oportet et sensim queri, </p>
<p class="ln">Totam aeque vitam miscet dolor et gaudium. <span class="ln-no">10</span></p>

</div>

<div class="poem">
<h3 id="fabula-18">Fabula 18</h3>  
<p class="poem-title">Canum legati ad Iovem.</p>

<p class="ln">Canes legatos olim misere ad Iovem </p>
<p class="ln">Melioris vitae tempus oratum suae, </p>
<p class="ln">Ut sese eriperet hominum contumeliis, </p>
<p class="ln">Furfuribus sibi consparsum quod panem darent </p>
<p class="ln">Fimoque turpi maximam explerent famem. <span class="ln-no">5</span></p>
<p class="ln">Profecti sunt legati non celeri pede. </p>
<p class="ln">Dum naribus scrutantur escam in stercore, </p>
<p class="ln">Citati non respondent. Vix tandem invenit </p>
<p class="ln">Eos Mercurius et turbatos attrahit. </p>
<p class="ln">Tum vero vultum magni ut viderunt Iovis, <span class="ln-no">10</span></p>
<p class="ln">Totam timentes concacarunt regiam; </p>
<p class="ln">Propulsi vero fustibus vadunt foras. </p>
<p class="ln">Vetat dimitti magnus illos Iuppiter.  </p>
<p class="ln">Mirati sibi legatos non revertier, </p>
<p class="ln">Turpe aestimantes aliquid commissum a suis, <span class="ln-no">15</span></p>
<p class="ln">Post aliquod tempus alios ascribi iubent. </p>
<p class="ln">Rumor legatos superiores prodidit. </p>
<p class="ln">Timentes rursus aliquid ne simile accidat, </p>
<p class="ln">Odore canibus anum, sed multo, replent. </p>
<p class="ln">Mandata dantur et dimittuntur statim. <span class="ln-no">20</span></p>
<p class="ln">Adeunt. Rogantes aditum continuo impetrant. </p>
<p class="ln">Consedit genitor tum deorum maximus </p>
<p class="ln">Quassatque fulmen: tremere coepere omnia. </p>
<p class="ln">Canes, confusus subito quod fuerat fragor, </p>
<p class="ln">Repente odorem mixtum cum merdis cacant. <span class="ln-no">25</span></p>
<p class="ln">Reclamant omnes vindicandam iniuriam. </p>
<p class="ln">Sic est locutus ante poenam Iuppiter: </p>
<p class="ln">Legatos non est regis non dimittere, </p>
<p class="ln">Nec est difficile poenas culpae imponere; </p>
<p class="ln">Sed hoc feretis pro iudicio praemium: <span class="ln-no">30</span></p>
<p class="ln">Non veto dimitti, verum cruciari fame, </p>
<p class="ln">Ne ventrem continere non possint suum. </p>
<p class="ln">Illi autem qui miserunt vos tam futtiles </p>
<p class="ln">Numquam carebunt hominis contumelia. </p>
<p class="ln">Ita nunc legatos exspectant et posteri <span class="ln-no">35</span></p>
<p class="ln">Novum et venire qui videt culum olfacit.  </p>

</div>

<div class="poem">
<h3 id="fabula-19">Fabula 19</h3>  
<p class="poem-title">Serpens. Misericordia nociva.</p>

<figure class="illustration">
  <img src="images/l4-f19_barlow_Serpens-Misericordia-nociva.png"/>
  <figcaption>...namque ut refecta est necuit hominem protinus...</figcaption>
</figure>

<p class="ln">Qui fert malis auxilium post tempus dolet. </p>
<p class="ln">Gelu rigentem quidam colubram sustulit </p>
<p class="ln">Sinuque fovit contra se ipse misericors: </p>
<p class="ln">Namque ut refecta est necuit hominem protinus. </p>
<p class="ln">Hanc alia cum rogaret causam facinoris, <span class="ln-no">5</span></p>
<p class="ln">Respondit: Ne quis discat prodesse improbis. </p>

</div>

<div class="poem">
<h3 id="fabula-20">Fabula 20</h3>  
<p class="poem-title">Vulpes et draco.</p>

<p class="ln">Vulpes, cubile fodiens, dum terram eruit </p>
<p class="ln">Agitque pluris altius cuniculos, </p>
<p class="ln">Pervenit ad draconis speluncam ultimam, </p>
<p class="ln">Custodiebat qui thesauros abditos. </p>
<p class="ln">Hunc simul aspexit: Oro ut imprudentiae <span class="ln-no">5</span></p>
<p class="ln">Des primum veniam; deinde si pulchre vides, </p>
<p class="ln">Quam non conveniens aurum sit vitae meae, </p>
<p class="ln">Respondeas clementer. Quem fructum capis </p>
<p class="ln">Hoc ex labore, quodve tantum est praemium </p>
<p class="ln">Ut careas somno et aevum in tenebris exigas? <span class="ln-no">10</span></p>
<p class="ln">Nullum inquit ille verum hoc ab summo mihi </p>
<p class="ln">Iove attributum est. Ergo nec sumis tibi  </p>
<p class="ln">Nec ulli donas quicquam? Sic fatis placet. </p>
<p class="ln">Nolo irascaris, libere si dixero: </p>
<p class="ln">Dis est iratis natus, qui est similis tibi. <span class="ln-no">15</span></p>
<p class="ln">Abiturus illuc, quo priores abierunt, </p>
<p class="ln">Quid mente caeca miserum torques spiritum? </p>
<p class="ln">Tibi dico, avare, gaudium heredis tui, </p>
<p class="ln">Qui ture superos, ipsum te fraudas cibo, </p>
<p class="ln">Qui tristis audis musicum citharae sonum, <span class="ln-no">20</span></p>
<p class="ln">Quem tibiarum macerat iucunditas, </p>
<p class="ln">Obsoniorum pretia cui gemitum exprimunt, </p>
<p class="ln">Qui dum quadrantes aggeras patrimonio </p>
<p class="ln">Caelum fatigas sordido periurio, </p>
<p class="ln">Qui circumcidis omnem impensam funeri <span class="ln-no">25</span></p>
<p class="ln">Libitina ne quid de tuo faciat lucri. </p>

</div>

<div class="poem">
<h3 id="fabula-21">Fabula 21</h3>  
<p class="poem-title">Phaedrus.</p>

<p class="ln">Quid iudicare cogitet livor modo, </p>
<p class="ln">Licet dissimulet, pulchre tamen intellego.  </p>
<p class="ln">Quicquid putabit esse dignum memoria, </p>
<p class="ln">Aesopi dicet; si quid minus arriserit, </p>
<p class="ln">A me contendet fictum quovis pignore. <span class="ln-no">5</span></p>
<p class="ln">Quem volo refelli iam nunc responso meo: </p>
<p class="ln">Sive hoc ineptum sive laudandum est opus, </p>
<p class="ln">Invenit ille, nostra perfecit manus. </p>
<p class="ln">Sed exsequamur coepti propositum ordinem. </p>

</div>

<div class="poem">
<h3 id="fabula-22">Fabula 22</h3>  
<p class="poem-title">De Simonide.</p>

<p class="ln">Homo doctus in se semper divitias habet. </p>
<p class="ln">Simonides, qui scripsit egregium melos, </p>
<p class="ln">Quo paupertatem sustineret facilius, </p>
<p class="ln">Circum ire coepit urbes Asiae nobiles, </p>
<p class="ln">Mercede accepta laudem victorum canens. <span class="ln-no">5</span></p>
<p class="ln">Hoc genere quaestus postquam locuples factus est, </p>
<p class="ln">Redire in patriam voluit cursu pelagio; </p>
<p class="ln">Erat autem, ut aiunt, natus in Cia insula: </p>
<p class="ln">Ascendit navem, quam tempestas horrida </p>
<p class="ln">Simul et vetustas medio dissolvit mari. <span class="ln-no">10</span></p>
<p class="ln">Hi zonas, illi res pretiosas colligunt,  </p>
<p class="ln">Subsidium vitae. Quidam curiosior: </p>
<p class="ln">Simonide, tu ex opibus nil sumis tuis? </p>
<p class="ln">Mecum inquit mea sunt cuncta. Tunc pauci enatant, </p>
<p class="ln">Quia plures onere degravati perierant. <span class="ln-no">15</span></p>
<p class="ln">Praedones adsunt, rapiunt, quod quisque extulit, </p>
<p class="ln">Nudos relinquunt. Forte Clazomenae prope </p>
<p class="ln">Antiqua fuit urbs, quam petierunt naufragi. </p>
<p class="ln">Hic litterarum quidam studio deditus, </p>
<p class="ln">Simonidis qui saepe versus legerat <span class="ln-no">20</span></p>
<p class="ln">Eratque absentis admirator maximus, </p>
<p class="ln">Sermone ab ipso cognitum cupidissime </p>
<p class="ln">Ad se recepit; veste, nummis, familia </p>
<p class="ln">Hominem exornavit. Ceteri tabulam suam </p>
<p class="ln">Portant rogantes victum. Quos casu obvios <span class="ln-no">25</span></p>
<p class="ln">Simonides ut vidit: Dixi, inquit, mea </p>
<p class="ln">Mecum esse cuncta; vos quod rapuistis perit. </p>

</div>

<div class="poem">
<h3 id="fabula-23">Fabula 23</h3>  
<p class="poem-title">Mons parturiens.</p>

<figure class="illustration">
  <img src="images/l4-f23_barlow_Mons-parturiens.png"/>
  <figcaption>...eratque in terris maxima exspectatio...at ille murem peperit...</figcaption>
</figure>

<p class="ln">Mons parturibat, gemitus immanes ciens, </p>
<p class="ln">Eratque in terris maxima exspectatio. </p>
<p class="ln">At ille murem peperit. &#2020;Hoc scriptum est tibi, </p>
<p class="ln">Qui, magna cum minaris, extricas nihil.  </p>

</div>

<div class="poem">
<h3 id="fabula-24">Fabula 24</h3>  
<p class="poem-title">Formica et musca.</p>

<figure class="illustration">
<img src="images/l4-f24_barlow_Formica-et-musca.png"/>
  <figcaption>...ego granum in hiemem cum studiose congero, te circa murum pasci video stercore.</figcaption>
</figure>

<p class="ln">Nihil agere quod non prosit fabella admonet. </p>
<p class="ln">Formica et musca contendebant acriter </p>
<p class="ln">Quae pluris esset. Musca sic coepit prior: </p>
<p class="ln">Conferre nostris tu potes te laudibus? </p>
<p class="ln">Moror inter aras, templa perlustro omnia, <span class="ln-no">5</span></p>
<p class="ln">Ubi immolatur, exta praegusto deum. </p>
<p class="ln">In capite regis sedeo cum visum est mihi, </p>
<p class="ln">Et matronarum casta delibo oscula. </p>
<p class="ln">Laboro nihil atque optimis rebus fruor. </p>
<p class="ln">Quid horum simile tibi contingit, rustica? <span class="ln-no">10</span></p>
<p class="ln">Est gloriosus sane convictus deum, </p>
<p class="ln">Sed illi qui invitatur, non qui invisus est. </p>
<p class="ln">Aras frequentas? nempe abigeris, quom venis. </p>
<p class="ln">Reges commemoras et matronarum oscula? </p>
<p class="ln">Super etiam iactas tegere quod debet pudor. <span class="ln-no">15</span></p>
<p class="ln">Nihil laboras? ideo, cum opus est, nil habes. </p>
<p class="ln">Ego granum in hiemem cum studiose congero,  </p>
<p class="ln">Te circa murum pasci video stercore. </p>
<p class="ln">Aestate me lacessis; cum bruma est siles. </p>
<p class="ln">Mori contractam cum te cogunt frigora, <span class="ln-no">20</span></p>
<p class="ln">Me copiosa recipit incolumem domus. </p>
<p class="ln">Satis profecto rettudi superbiam. </p>
<p class="ln">Fabella talis hominum discernit notas </p>
<p class="ln">Eorum qui se falsis ornant laudibus, </p>
<p class="ln">Et quorum virtus exhibet solidum decus. <span class="ln-no">25</span></p>

</div>

<div class="poem">
<h3 id="fabula-25">Fabula 25</h3>  
<p class="poem-title">Poeta.</p>

<p class="ln">Quantum valerent inter homines litterae, </p>
<p class="ln">Dixi superius: quantus nunc illis honos </p>
<p class="ln">A superis sit tributus tradam memoriae. </p>
<p class="ln">Simonides idem ille de quo rettuli, </p>
<p class="ln">Victori laudem cuidam pyctae ut scriberet <span class="ln-no">5</span></p>
<p class="ln">Certo conduxit pretio, secretum petit. </p>
<p class="ln">Exigua cum frenaret materia impetum, </p>
<p class="ln">Usus poeta moris est licentia </p>
<p class="ln">Atque interposuit gemina Ledae sidera, </p>
<p class="ln">Auctoritatem similis referens gloriae.  <span class="ln-no">10</span></p>
<p class="ln">Opus approbavit; sed mercedis tertiam </p>
<p class="ln">Accepit partem. Cum reliquum posceret: </p>
<p class="ln">Illi inquit reddent quorum sunt laudis duae. </p>
<p class="ln">Verum ut ne irate te dimissum sentiant, </p>
<p class="ln">Ad cenam mihi promitte; cognatos volo <span class="ln-no">15</span></p>
<p class="ln">Hodie invitare, quorum es in numero mihi. </p>
<p class="ln">Fraudatus quamvis et dolens iniuria, </p>
<p class="ln">Ne male dimissam gratiam corrumperet, </p>
<p class="ln">Promisit. Rediit hora dicta, recubuit. </p>
<p class="ln">Splendebat hilare poculis convivium, <span class="ln-no">20</span></p>
<p class="ln">Magno apparatu laeta resonabat domus, </p>
<p class="ln">Repente duo cum iuvenes sparsi pulvere, </p>
<p class="ln">Sudore multo diffluentes corpora, </p>
<p class="ln">Humanam supra formam, cuidam servulo </p>
<p class="ln">Mandant ut ad se provocet Simonidem; <span class="ln-no">25</span></p>
<p class="ln">Illius interesse, ne faciat moram. </p>
<p class="ln">Homo perturbatus excitat Simonidem. </p>
<p class="ln">Unum promorat vix pedem triclinio, </p>
<p class="ln">Ruina camerae subito oppressit ceteros; </p>
<p class="ln">Nec ulli iuvenes sunt reperti ad ianuam. <span class="ln-no">30</span></p>
<p class="ln">Ut est vulgatus ordo narratae rei, </p>
<p class="ln">Omnes scierunt numinum praesentiam </p>
<p class="ln">Vati dedisse vitam mercedis loco.  </p>

</div>

<div class="poem">
<h3 id="epilogus">Epilogus</h3>  
<p class="poem-title">Poeta ad Particulonem.</p>

<p class="ln">Adhuc supersunt multa quae possim loqui, </p>
<p class="ln">Et copiosa abundat rerum varietas; </p>
<p class="ln">Sed temperatae suaves sunt argutiae, </p>
<p class="ln">Immodicae offendunt. Quare, vir sanctissime, </p>
<p class="ln">Particulo, chartis nomen victurum meis <span class="ln-no">5</span></p>
<p class="ln">Latinis dum manebit pretium litteris, </p>
<p class="ln">Si non ingenium, certe brevitatem approba, </p>
<p class="ln">Quae commendari tanto debet iustius </p>
<p class="ln">Quanto poetae sunt molesti validius.  </p>

</div>
    

    
    
  </body>
</html>
