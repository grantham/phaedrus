<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <title>LIBER II</title>
    <link rel="stylesheet" type="text/css" href="./style.css" />
  </head>
  <body>
    <br/>
    <div class="liber">
      <h3>PHAEDRI AUGUSTI LIBERTI</h3>
      <h1>FABULARUM AESOPIARUM</h1>
      <h2>Liber Secundus</h2>
    </div>


<div class="poem">
<h3 id="prologus">Prologus</h3>
<p class="poem-title">Auctor.</p>

<p class="ln">Exemplis continetur Aesopi genus; </p>
<p class="ln">Nec aliud quicquam per fabellas quaeritur </p>
<p class="ln">Quam corrigatur error ut mortalium </p>
<p class="ln">Acuatque sese diligens industria. </p>
<p class="ln">Quicumque fuerit ergo narrandi iocus, <span class="ln-no">5</span></p>
<p class="ln">Dum capiat aurem et servet propositum suum, </p>
<p class="ln">Re commendatur, non auctoris nomine. </p>
<p class="ln">Equidem omni cura morem servabo senis; </p>
<p class="ln">Sed si libuerit aliquid interponere, </p>
<p class="ln">Dictorum sensus ut delectet varietas, <span class="ln-no">10</span></p>
<p class="ln">Bonas in partes, lector, accipias velim, </p>
<p class="ln">Ita si rependet illi brevitas gratiam. </p>
<p class="ln">Cuius verbosa ne sit commendatio,  </p>
<p class="ln">Attende, cur negare cupidis debeas, </p>
<p class="ln">Modestis etiam offerre quod non petierint. <span class="ln-no">15</span></p>

</div>

<div class="poem">
<h3 id="fabula-1">Fabula 1</h3>  
<p class="poem-title">Iuvencus, leo, et praedator.</p>

<p class="ln">Super iuvencum stabat deiectum leo. </p>
<p class="ln">Praedator intervenit partem postulans. </p>
<p class="ln">Darem inquit nisi soleres per te sumere: </p>
<p class="ln">Et improbum reiecit. Forte innoxius </p>
<p class="ln">Viator est deductus in eundem locum <span class="ln-no">5</span></p>
<p class="ln">Feroque viso rettulit retro pedem. </p>
<p class="ln">Cui placidus ille: Non est quod timeas ait; </p>
<p class="ln">Et, quae debetur pars tuae modestiae, </p>
<p class="ln">Audacter tolle. Tunc diviso tergore </p>
<p class="ln">Silvas petivit, homini ut accessum daret. <span class="ln-no">10</span></p>
<p class="ln">Exemplum egregium prorsus et laudabile; </p>
<p class="ln">Verum est aviditas dives et pauper pudor. </p>

</div>

<div class="poem">
<h3 id="fabula-2">Fabula 2</h3>  
<p class="poem-title">Anus diligens iuvenem, item puella.</p>

<p class="ln">A feminis utcumque spoliari viros, </p>
<p class="ln">Ament, amentur, nempe exemplis discimus. </p>
<p class="ln">Aetatis mediae quendam mulier non rudis </p>
<p class="ln">Tenebat annos celans elegantia,  </p>
<p class="ln">Animosque eiusdem pulchra iuvenis ceperat. <span class="ln-no">5</span></p>
<p class="ln">Ambae, videri dum volunt illi pares, </p>
<p class="ln">Capillos homini legere coepere invicem. </p>
<p class="ln">Qui se putaret fingi cura mulierum, </p>
<p class="ln">Calvus repente factus est; nam funditus </p>
<p class="ln">Canos puella, nigros anus evellerat. <span class="ln-no">10</span></p>

</div>

<div class="poem">
<h3 id="fabula-3">Fabula 3</h3>  
<p class="poem-title">Aesopus ad quendam de successu improborum.</p>

<p class="ln">Laceratus quidam morsu vehementis canis </p>
<p class="ln">Tinctum cruore panem misit malefico, </p>
<p class="ln">Audierat esse quod remedium vulneris. </p>
<p class="ln">Tunc sic Aesopus: Noli coram pluribus </p>
<p class="ln">Hoc facere canibus, ne nos vivos devorent, <span class="ln-no">5</span></p>
<p class="ln">Cum scierint esse tale culpae praemium. </p>
<p class="ln">Successus improborum plures allicit. </p>

</div>

<div class="poem">
<h3 id="fabula-4">Fabula 4</h3>  
<p class="poem-title">Aquila, feles, et aper.</p>

<p class="ln">Aquila in sublimi quercu nidum fecerat; </p>
<p class="ln">Feles cavernam nancta in media pepererat; </p>
<p class="ln">Sus nemoris cultrix fetum ad imam posuerat. </p>
<p class="ln">Tum fortuitum feles contubernium </p>
<p class="ln">Fraude et scelesta sic evertit malitia. <span class="ln-no">5</span></p>
<p class="ln">Ad nidum scandit volucris: Pernicies ait </p>
<p class="ln">Tibi paratur, forsan et miserae mihi; </p>
<p class="ln">Nam fodere terram quod vides cotidie  </p>
<p class="ln">Aprum insidiosum, quercum vult evertere, </p>
<p class="ln">Ut nostram in plano facile progeniem opprimat. <span class="ln-no">10</span></p>
<p class="ln">Terrore offuso et perturbatis sensibus </p>
<p class="ln">Derepit ad cubile setosae suis: </p>
<p class="ln">Magno inquit in periclo sunt nati tui; </p>
<p class="ln">Nam, simul exieris pastum cum tenero grege, </p>
<p class="ln">Aquila est parata rapere porcellos tibi. <span class="ln-no">15</span></p>
<p class="ln">Hunc quoque timore postquam complevit locum, </p>
<p class="ln">Dolosa tuto condidit sese cavo. </p>
<p class="ln">Inde evagata noctu suspenso pede, </p>
<p class="ln">Ubi esca se replevit et prolem suam, </p>
<p class="ln">Pavorem simulans prospicit toto die. <span class="ln-no">20</span></p>
<p class="ln">Ruinam metuens aquila ramis desidet; </p>
<p class="ln">Aper rapinam vitans non prodit foras. </p>
<p class="ln">Quid multa? Inedia sunt consumpti cum suis </p>
<p class="ln">Felisque catulis largam praebuerunt dapem. </p>
<p class="ln">Quantum homo bilinguis saepe concinnet mali, <span class="ln-no">25</span></p>
<p class="ln">Documentum habere stulta credulitas potest. </p>

</div>

<div class="poem">
<h3 id="fabula-5">Fabula 5</h3>  
<p class="poem-title">Caesar ad atriensem.</p>

<p class="ln">Est ardalionum quaedam Romae natio, </p>
<p class="ln">Trepide concursans, occupata in otio,  </p>
<p class="ln">Gratis anhelans, multa agendo nihil agens, </p>
<p class="ln">Sibi molesta et aliis odiosissima. </p>
<p class="ln">Hanc emendare, si tamen possum, volo <span class="ln-no">5</span></p>
<p class="ln">Vera fabella: pretium est operae attendere. </p>
<p class="ln">Caesar Tiberius cum petens Neapolim </p>
<p class="ln">In Misenensem villam venisset suam, </p>
<p class="ln">Quae monte summo posita Luculli manu </p>
<p class="ln">Prospectat Siculum et perspicit Tuscum mare: <span class="ln-no">10</span></p>
<p class="ln">Ex alticinctis unus atriensibus, </p>
<p class="ln">Cui tunica ab umeris linteo Pelusio </p>
<p class="ln">Erat destricta, cirris dependentibus, </p>
<p class="ln">Perambulante laeta domino viridia, </p>
<p class="ln">Alveolo coepit ligneo conspargere <span class="ln-no">15</span></p>
<p class="ln">Humum aestuantem, come officium iactitans, </p>
<p class="ln">Sed deridetur. Inde notis flexibus </p>
<p class="ln">Praecurrit alium in xystum, sedans pulverem. </p>
<p class="ln">Agnoscit hominem Caesar remque intellegit. </p>
<p class="ln">Id ut putavit esse nescio quid boni: <span class="ln-no">20</span></p>
<p class="ln">Heus! inquit dominus. Ille enimvero assilit, </p>
<p class="ln">Donationis alacer certae gaudio. </p>
<p class="ln">Tum sic iocata est tanta maiestas ducis: </p>
<p class="ln">Non multum egisti et opera nequiquam perit: </p>
<p class="ln">Multo maioris alapae mecum veneunt.  <span class="ln-no">25</span></p>

</div>

<div class="poem">
<h3 id="fabula-6">Fabula 6</h3>  
<p class="poem-title">Aquila et cornix.</p>

<figure class="illustration">
  <img src="images/l2-f6_barlow_Aquila-et-cornix.png"/>
  <figcaption>...aquila in sublime sustulit testudinem.</figcaption>
</figure>

<p class="ln">Contra potentes nemo est munitus satis; </p>
<p class="ln">Si vero accessit consiliator maleficus, </p>
<p class="ln">Vis et nequitia quicquid oppugnant, ruit. </p>
<p class="ln">Aquila in sublime sustulit testudinem. </p>
<p class="ln">Quae cum abdidisset cornea corpus domo <span class="ln-no">5</span></p>
<p class="ln">Nec ullo pacto laedi posset condita, </p>
<p class="ln">Venit per auras cornix et propter volans: </p>
<p class="ln">Opimam sane praedam rapuisti unguibus; </p>
<p class="ln">Sed nisi monstraro quid sit faciendum tibi, </p>
<p class="ln">Gravi nequiquam te lassabit pondere. <span class="ln-no">10</span></p>
<p class="ln">Promissa parte suadet, ut scopulum super </p>
<p class="ln">Altis ab astris duram illidat corticem, </p>
<p class="ln">Qua comminuta facile vescatur cibo. </p>
<p class="ln">Inducta verbis aquila, monitis paruit, </p>
<p class="ln">Simul et magistrae large divisit dapem. <span class="ln-no">15</span></p>
<p class="ln">Sic tuta quae naturae fuerat munere, </p>
<p class="ln">Impar duabus occidit tristi nece.  </p>

</div>

<div class="poem">
<h3 id="fabula-7">Fabula 7</h3>  
<p class="poem-title">Muli duo et vectores.</p>

<p class="ln">Muli gravati sarcinis ibant duo: </p>
<p class="ln">Unus ferebat fiscos cum pecunia, </p>
<p class="ln">Alter tumentes multo saccos hordeo. </p>
<p class="ln">Ille onere dives celsa cervice eminens </p>
<p class="ln">Clarumque collo iactans tintinnabulum, <span class="ln-no">5</span></p>
<p class="ln">Comes quieto sequitur et placido gradu. </p>
<p class="ln">Subito latrones ex insidiis advolant </p>
<p class="ln">Interque caedem ferro mulum sauciant, </p>
<p class="ln">Diripiunt nummos, neglegunt vile hordeum. </p>
<p class="ln">Spoliatus igitur casus cum fleret suos: <span class="ln-no">10</span></p>
<p class="ln">Equidem inquit alter me contemptum gaudeo; </p>
<p class="ln">Nam nil amisi nec sum laesus vulnere. </p>
<p class="ln">Hoc argumento tuta est hominum tenuitas; </p>
<p class="ln">Magnae periclo sunt opes obnoxiae. </p>

</div>

<div class="poem">
<h3 id="fabula-8">Fabula 8</h3>  
<p class="poem-title">Cervus ad boves.</p>

      <figure class="illustration">  
	<img src="./images/l2-f8-492-barlow-CervusAdBoves.png"
	     alt="cervum a cornibus raptum"/>
	<figcaption>Dum scrutatur singula, cervi quoque alta conspicatur cornua
	</figcaption>
      </figure>
      
<p class="ln">Cervus nemorosis excitatus latibulis, </p>
<p class="ln">Ut venatorum effugeret instantem necem,  </p>
<p class="ln">Caeco timore proximam villam petit </p>
<p class="ln">Et opportuno se bovili condidit. </p>
<p class="ln">Hic bos latenti: Quidnam voluisti tibi, <span class="ln-no">5</span></p>
<p class="ln">Infelix, ultro qui ad necem cucurreris </p>
<p class="ln">Hominumque tecto spiritum commiseris? </p>
<p class="ln">At ille supplex: Vos modo inquit parcite; </p>
<p class="ln">Occasione rursus erumpam data. </p>
<p class="ln">Spatium diei noctis excipiunt vices. <span class="ln-no">10</span></p>
<p class="ln">Frondem bubulcus affert, nil ideo videt. </p>
<p class="ln">Eunt subinde et redeunt omnes rustici, </p>
<p class="ln">Nemo animadvertit: transit etiam vilicus, </p>
<p class="ln">Nec ille quicquam sentit. Tum gaudens ferus </p>
<p class="ln">Bubus quietis agere coepit gratias, <span class="ln-no">15</span></p>
<p class="ln">Hospitium adverso quod praestiterint tempore. </p>
<p class="ln">Respondit unus: Salvum te cupimus quidem; </p>
<p class="ln">Sed ille, qui oculos centum habet, si venerit, </p>
<p class="ln">Magno in periclo vita vertetur tua. </p>
<p class="ln">Haec inter ipse dominus a cena redit <span class="ln-no">20</span></p>
<p class="ln">Et quia corruptos viderat nuper boves, </p>
<p class="ln">Accedit ad praesepe: Cur frondis parum est, </p>
<p class="ln">Stramenta desunt? Tollere haec aranea </p>
<p class="ln">Quantum est laboris? Dum scrutatur singula, </p>
<p class="ln">Cervi quoque alta conspicatur cornua;  <span class="ln-no">25</span></p>
<p class="ln">Quem convocata iubet occidi familia </p>
<p class="ln">Praedamque tollit. Haec significat fabula </p>
<p class="ln">Dominum videre plurimum in rebus suis. </p>

</div>

<div class="poem">
<h3 id="epilogus">Epilogus</h3>
<p class="poem-title">Auctor</p>

<p class="ln">Aesopi ingenio statuam posuere Attici </p>
<p class="ln">Servumque collocarunt aeterna in basi, </p>
<p class="ln">Patere honoris scirent ut cuncti viam </p>
<p class="ln">Nec generi tribui, sed virtuti gloriam. </p>
<p class="ln">Quoniam occuparat alter ne primus foret, <span class="ln-no">5</span></p>
<p class="ln">Ne solus esset studui; quod superfuit: </p>
<p class="ln">Nec haec invidia, verum est aemulatio. </p>
<p class="ln">Quod si labori faverit Latium meo, </p>
<p class="ln">Plures habebit, quos opponat Graeciae. </p>
<p class="ln">Si livor obtrectare curam voluerit, <span class="ln-no">10</span></p>
<p class="ln">Non tamen eripiet laudis conscientiam. </p>
<p class="ln">Si nostrum studium ad aures pervenit tuas  </p>
<p class="ln">Et arte fictas animus sentit fabulas, </p>
<p class="ln">Omnem querelam submovet felicitas. </p>
<p class="ln">Sin autem doctus illis occurrit labor, <span class="ln-no">15</span></p>
<p class="ln">Sinistra quos in lucem natura extulit </p>
<p class="ln">Nec quicquam possunt nisi meliores carpere, </p>
<p class="ln">Fatale exitium corde durato feram, </p>
<p class="ln">Donec fortunam criminis pudeat sui.  </p>

</div>
    
  </body>
</html>
