<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <title>LIBER II</title>
    <link rel="stylesheet" type="text/css" href="style.css" />
  </head>
  <body>
    <br/>
    <div class="liber">
      <h3>PHAEDRI AUGUSTI LIBERTI</h3>
      <h1>FABULARUM AESOPIARUM</h1>
      <h2>Liber Secundus</h2>
    </div>


<div class="poem">
<h3 id="prologus">Prologus</h3>
<p class="poem-title">Auctor.</p>
<p> 
<span class="ln">Exemplis continetur Aesopi genus; </span><br/>
<span class="ln">Nec aliud quicquam per fabellas quaeritur </span><br/>
<span class="ln">Quam corrigatur error ut mortalium </span><br/>
<span class="ln">Acuatque sese diligens industria. </span><br/>
<span class="ln">Quicumque fuerit ergo narrandi iocus, </span><span class="ln-no">5</span><br/>
<span class="ln">Dum capiat aurem et servet propositum suum, </span><br/>
<span class="ln">Re commendatur, non auctoris nomine. </span><br/>
<span class="ln">Equidem omni cura morem servabo senis; </span><br/>
<span class="ln">Sed si libuerit aliquid interponere, </span><br/>
<span class="ln">Dictorum sensus ut delectet varietas, </span><span class="ln-no">10</span><br/>
<span class="ln">Bonas in partes, lector, accipias velim, </span><br/>
<span class="ln">Ita si rependet illi brevitas gratiam. </span><br/>
<span class="ln">Cuius verbosa ne sit commendatio,  </span><br/>
<span class="ln">Attende, cur negare cupidis debeas, </span><br/>
<span class="ln">Modestis etiam offerre quod non petierint. </span><span class="ln-no">15</span><br/>
</p>
</div>

<div class="poem">
<h3 id="fabula-1">Fabula 1</h3>  
<p class="poem-title">Iuvencus, leo, et praedator.</p>
<p> 
<span class="ln">Super iuvencum stabat deiectum leo. </span><br/>
<span class="ln">Praedator intervenit partem postulans. </span><br/>
<span class="ln">Darem inquit nisi soleres per te sumere: </span><br/>
<span class="ln">Et improbum reiecit. Forte innoxius </span><br/>
<span class="ln">Viator est deductus in eundem locum </span><span class="ln-no">5</span><br/>
<span class="ln">Feroque viso rettulit retro pedem. </span><br/>
<span class="ln">Cui placidus ille: Non est quod timeas ait; </span><br/>
<span class="ln">Et, quae debetur pars tuae modestiae, </span><br/>
<span class="ln">Audacter tolle. Tunc diviso tergore </span><br/>
<span class="ln">Silvas petivit, homini ut accessum daret. </span><span class="ln-no">10</span><br/>
<span class="ln">Exemplum egregium prorsus et laudabile; </span><br/>
<span class="ln">Verum est aviditas dives et pauper pudor. </span><br/>
</p>
</div>

<div class="poem">
<h3 id="fabula-2">Fabula 2</h3>  
<p class="poem-title">Anus diligens iuvenem, item puella.</p>
<p> 
<span class="ln">A feminis utcumque spoliari viros, </span><br/>
<span class="ln">Ament, amentur, nempe exemplis discimus. </span><br/>
<span class="ln">Aetatis mediae quendam mulier non rudis </span><br/>
<span class="ln">Tenebat annos celans elegantia,  </span><br/>
<span class="ln">Animosque eiusdem pulchra iuvenis ceperat. </span><span class="ln-no">5</span><br/>
<span class="ln">Ambae, videri dum volunt illi pares, </span><br/>
<span class="ln">Capillos homini legere coepere invicem. </span><br/>
<span class="ln">Qui se putaret fingi cura mulierum, </span><br/>
<span class="ln">Calvus repente factus est; nam funditus </span><br/>
<span class="ln">Canos puella, nigros anus evellerat. </span><span class="ln-no">10</span><br/>
</p>
</div>

<div class="poem">
<h3 id="fabula-3">Fabula 3</h3>  
<p class="poem-title">Aesopus ad quendam de successu improborum.</p>
<p> 
<span class="ln">Laceratus quidam morsu vehementis canis </span><br/>
<span class="ln">Tinctum cruore panem misit malefico, </span><br/>
<span class="ln">Audierat esse quod remedium vulneris. </span><br/>
<span class="ln">Tunc sic Aesopus: Noli coram pluribus </span><br/>
<span class="ln">Hoc facere canibus, ne nos vivos devorent, </span><span class="ln-no">5</span><br/>
<span class="ln">Cum scierint esse tale culpae praemium. </span><br/>
<span class="ln">Successus improborum plures allicit. </span><br/>
</p>
</div>

<div class="poem">
<h3 id="fabula-4">Fabula 4</h3>  
<p class="poem-title">Aquila, feles, et aper.</p>
<p> 
<span class="ln">Aquila in sublimi quercu nidum fecerat; </span><br/>
<span class="ln">Feles cavernam nancta in media pepererat; </span><br/>
<span class="ln">Sus nemoris cultrix fetum ad imam posuerat. </span><br/>
<span class="ln">Tum fortuitum feles contubernium </span><br/>
<span class="ln">Fraude et scelesta sic evertit malitia. </span><span class="ln-no">5</span><br/>
<span class="ln">Ad nidum scandit volucris: Pernicies ait </span><br/>
<span class="ln">Tibi paratur, forsan et miserae mihi; </span><br/>
<span class="ln">Nam fodere terram quod vides cotidie  </span><br/>
<span class="ln">Aprum insidiosum, quercum vult evertere, </span><br/>
<span class="ln">Ut nostram in plano facile progeniem opprimat. </span><span class="ln-no">10</span><br/>
<span class="ln">Terrore offuso et perturbatis sensibus </span><br/>
<span class="ln">Derepit ad cubile setosae suis: </span><br/>
<span class="ln">Magno inquit in periclo sunt nati tui; </span><br/>
<span class="ln">Nam, simul exieris pastum cum tenero grege, </span><br/>
<span class="ln">Aquila est parata rapere porcellos tibi. </span><span class="ln-no">15</span><br/>
<span class="ln">Hunc quoque timore postquam complevit locum, </span><br/>
<span class="ln">Dolosa tuto condidit sese cavo. </span><br/>
<span class="ln">Inde evagata noctu suspenso pede, </span><br/>
<span class="ln">Ubi esca se replevit et prolem suam, </span><br/>
<span class="ln">Pavorem simulans prospicit toto die. </span><span class="ln-no">20</span><br/>
<span class="ln">Ruinam metuens aquila ramis desidet; </span><br/>
<span class="ln">Aper rapinam vitans non prodit foras. </span><br/>
<span class="ln">Quid multa? Inedia sunt consumpti cum suis </span><br/>
<span class="ln">Felisque catulis largam praebuerunt dapem. </span><br/>
<span class="ln">Quantum homo bilinguis saepe concinnet mali, </span><span class="ln-no">25</span><br/>
<span class="ln">Documentum habere stulta credulitas potest. </span><br/>
</p>
</div>

<div class="poem">
<h3 id="fabula-5">Fabula 5</h3>  
<p class="poem-title">Caesar ad atriensem.</p>
<p> 
<span class="ln">Est ardalionum quaedam Romae natio, </span><br/>
<span class="ln">Trepide concursans, occupata in otio,  </span><br/>
<span class="ln">Gratis anhelans, multa agendo nihil agens, </span><br/>
<span class="ln">Sibi molesta et aliis odiosissima. </span><br/>
<span class="ln">Hanc emendare, si tamen possum, volo </span><span class="ln-no">5</span><br/>
<span class="ln">Vera fabella: pretium est operae attendere. </span><br/>
<span class="ln">Caesar Tiberius cum petens Neapolim </span><br/>
<span class="ln">In Misenensem villam venisset suam, </span><br/>
<span class="ln">Quae monte summo posita Luculli manu </span><br/>
<span class="ln">Prospectat Siculum et perspicit Tuscum mare: </span><span class="ln-no">10</span><br/>
<span class="ln">Ex alticinctis unus atriensibus, </span><br/>
<span class="ln">Cui tunica ab umeris linteo Pelusio </span><br/>
<span class="ln">Erat destricta, cirris dependentibus, </span><br/>
<span class="ln">Perambulante laeta domino viridia, </span><br/>
<span class="ln">Alveolo coepit ligneo conspargere </span><span class="ln-no">15</span><br/>
<span class="ln">Humum aestuantem, come officium iactitans, </span><br/>
<span class="ln">Sed deridetur. Inde notis flexibus </span><br/>
<span class="ln">Praecurrit alium in xystum, sedans pulverem. </span><br/>
<span class="ln">Agnoscit hominem Caesar remque intellegit. </span><br/>
<span class="ln">Id ut putavit esse nescio quid boni: </span><span class="ln-no">20</span><br/>
<span class="ln">Heus! inquit dominus. Ille enimvero assilit, </span><br/>
<span class="ln">Donationis alacer certae gaudio. </span><br/>
<span class="ln">Tum sic iocata est tanta maiestas ducis: </span><br/>
<span class="ln">Non multum egisti et opera nequiquam perit: </span><br/>
<span class="ln">Multo maioris alapae mecum veneunt.  </span><span class="ln-no">25</span><br/>
</p>
</div>

<div class="poem">
<h3 id="fabula-6">Fabula 6</h3>  
<p class="poem-title">Aquila et cornix.</p>
<p> 
<span class="ln">Contra potentes nemo est munitus satis; </span><br/>
<span class="ln">Si vero accessit consiliator maleficus, </span><br/>
<span class="ln">Vis et nequitia quicquid oppugnant, ruit. </span><br/>
<span class="ln">Aquila in sublime sustulit testudinem. </span><br/>
<span class="ln">Quae cum abdidisset cornea corpus domo </span><span class="ln-no">5</span><br/>
<span class="ln">Nec ullo pacto laedi posset condita, </span><br/>
<span class="ln">Venit per auras cornix et propter volans: </span><br/>
<span class="ln">Opimam sane praedam rapuisti unguibus; </span><br/>
<span class="ln">Sed nisi monstraro quid sit faciendum tibi, </span><br/>
<span class="ln">Gravi nequiquam te lassabit pondere. </span><span class="ln-no">10</span><br/>
<span class="ln">Promissa parte suadet, ut scopulum super </span><br/>
<span class="ln">Altis ab astris duram illidat corticem, </span><br/>
<span class="ln">Qua comminuta facile vescatur cibo. </span><br/>
<span class="ln">Inducta verbis aquila, monitis paruit, </span><br/>
<span class="ln">Simul et magistrae large divisit dapem. </span><span class="ln-no">15</span><br/>
<span class="ln">Sic tuta quae naturae fuerat munere, </span><br/>
<span class="ln">Impar duabus occidit tristi nece.  </span><br/>
</p>
</div>

<div class="poem">
<h3 id="fabula-7">Fabula 7</h3>  
<p class="poem-title">Muli duo et vectores.</p>
<p> 
<span class="ln">Muli gravati sarcinis ibant duo: </span><br/>
<span class="ln">Unus ferebat fiscos cum pecunia, </span><br/>
<span class="ln">Alter tumentes multo saccos hordeo. </span><br/>
<span class="ln">Ille onere dives celsa cervice eminens </span><br/>
<span class="ln">Clarumque collo iactans tintinnabulum, </span><span class="ln-no">5</span><br/>
<span class="ln">Comes quieto sequitur et placido gradu. </span><br/>
<span class="ln">Subito latrones ex insidiis advolant </span><br/>
<span class="ln">Interque caedem ferro mulum sauciant, </span><br/>
<span class="ln">Diripiunt nummos, neglegunt vile hordeum. </span><br/>
<span class="ln">Spoliatus igitur casus cum fleret suos: </span><span class="ln-no">10</span><br/>
<span class="ln">Equidem inquit alter me contemptum gaudeo; </span><br/>
<span class="ln">Nam nil amisi nec sum laesus vulnere. </span><br/>
<span class="ln">Hoc argumento tuta est hominum tenuitas; </span><br/>
<span class="ln">Magnae periclo sunt opes obnoxiae. </span><br/>
</p>
</div>

<div class="poem">
<h3 id="fabula-8">Fabula 8</h3>  
<p class="poem-title">Cervus ad boves.</p>
<p> 
<span class="ln">Cervus nemorosis excitatus latibulis, </span><br/>
<span class="ln">Ut venatorum effugeret instantem necem,  </span><br/>
<span class="ln">Caeco timore proximam villam petit </span><br/>
<span class="ln">Et opportuno se bovili condidit. </span><br/>
<span class="ln">Hic bos latenti: Quidnam voluisti tibi, </span><span class="ln-no">5</span><br/>
<span class="ln">Infelix, ultro qui ad necem cucurreris </span><br/>
<span class="ln">Hominumque tecto spiritum commiseris? </span><br/>
<span class="ln">At ille supplex: Vos modo inquit parcite; </span><br/>
<span class="ln">Occasione rursus erumpam data. </span><br/>
<span class="ln">Spatium diei noctis excipiunt vices. </span><span class="ln-no">10</span><br/>
<span class="ln">Frondem bubulcus affert, nil ideo videt. </span><br/>
<span class="ln">Eunt subinde et redeunt omnes rustici, </span><br/>
<span class="ln">Nemo animadvertit: transit etiam vilicus, </span><br/>
<span class="ln">Nec ille quicquam sentit. Tum gaudens ferus </span><br/>
<span class="ln">Bubus quietis agere coepit gratias, </span><span class="ln-no">15</span><br/>
<span class="ln">Hospitium adverso quod praestiterint tempore. </span><br/>
<span class="ln">Respondit unus: Salvum te cupimus quidem; </span><br/>
<span class="ln">Sed ille, qui oculos centum habet, si venerit, </span><br/>
<span class="ln">Magno in periclo vita vertetur tua. </span><br/>
<span class="ln">Haec inter ipse dominus a cena redit </span><span class="ln-no">20</span><br/>
<span class="ln">Et quia corruptos viderat nuper boves, </span><br/>
<span class="ln">Accedit ad praesepe: Cur frondis parum est, </span><br/>
<span class="ln">Stramenta desunt? Tollere haec aranea </span><br/>
<span class="ln">Quantum est laboris? Dum scrutatur singula, </span><br/>
<span class="ln">Cervi quoque alta conspicatur cornua;  </span><span class="ln-no">25</span><br/>
<span class="ln">Quem convocata iubet occidi familia </span><br/>
<span class="ln">Praedamque tollit. Haec significat fabula </span><br/>
<span class="ln">Dominum videre plurimum in rebus suis. </span><br/>
</p>
</div>

<div class="poem">
<h3 id="epilogus">Epilogus</h3>
<p class="poem-title">Auctor</p>
<p> 
<span class="ln">Aesopi ingenio statuam posuere Attici </span><br/>
<span class="ln">Servumque collocarunt aeterna in basi, </span><br/>
<span class="ln">Patere honoris scirent ut cuncti viam </span><br/>
<span class="ln">Nec generi tribui, sed virtuti gloriam. </span><br/>
<span class="ln">Quoniam occuparat alter ne primus foret, </span><span class="ln-no">5</span><br/>
<span class="ln">Ne solus esset studui; quod superfuit: </span><br/>
<span class="ln">Nec haec invidia, verum est aemulatio. </span><br/>
<span class="ln">Quod si labori faverit Latium meo, </span><br/>
<span class="ln">Plures habebit, quos opponat Graeciae. </span><br/>
<span class="ln">Si livor obtrectare curam voluerit, </span><span class="ln-no">10</span><br/>
<span class="ln">Non tamen eripiet laudis conscientiam. </span><br/>
<span class="ln">Si nostrum studium ad aures pervenit tuas  </span><br/>
<span class="ln">Et arte fictas animus sentit fabulas, </span><br/>
<span class="ln">Omnem querelam submovet felicitas. </span><br/>
<span class="ln">Sin autem doctus illis occurrit labor, </span><span class="ln-no">15</span><br/>
<span class="ln">Sinistra quos in lucem natura extulit </span><br/>
<span class="ln">Nec quicquam possunt nisi meliores carpere, </span><br/>
<span class="ln">Fatale exitium corde durato feram, </span><br/>
<span class="ln">Donec fortunam criminis pudeat sui.  </span><br/>
</p>
</div>
    
  </body>
</html>
