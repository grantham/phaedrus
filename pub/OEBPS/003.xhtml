<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <title>LIBER III</title>
    <link rel="stylesheet" type="text/css" href="style.css" />
  </head>
  <body>
    <br/>
    <div class="liber">
      <h3>PHAEDRI AUGUSTI LIBERTI</h3>
      <h1>FABULARUM AESOPIARUM</h1>
      <h2>Liber Tertius</h2>
    </div>

<div class="poem">
<h3 id="prologus">Prologus</h3>
<p class="poem-title">Phaedrus ad Eutychum.</p>
<p>
<span class="ln">Phaedri libellos legere si desideras, </span><br/>
<span class="ln">Vaces oportet, Eutyche, a negotiis, </span><br/>
<span class="ln">Ut liber animus sentiat vim carminis. </span><br/>
<span class="ln">Verum inquis tanti non est ingenium tuum, </span><br/>
<span class="ln">Momentum ut horae pereat officiis meis. </span><span class="ln-no">5</span><br/>
<span class="ln">Non ergo causa est manibus id tangi tuis, </span><br/>
<span class="ln">Quod occupatis auribus non convenit. </span><br/>
<span class="ln">Fortasse dices: Aliquae venient feriae, </span><br/>
<span class="ln">Quae me soluto pectore ad studium vocent. </span><br/>
<span class="ln">Legesne, quaeso, potius viles nenias, </span><span class="ln-no">10</span><br/>
<span class="ln">Impendas curam quam rei domesticae, </span><br/>
<span class="ln">Reddas amicis tempora, uxori vaces, </span><br/>
<span class="ln">Animum relaxes, otium des corpori, </span><br/>
<span class="ln">Ut assuetam fortius praestes vicem? </span><br/>
<span class="ln">Mutandum tibi propositum est ut vitae genus, </span><span class="ln-no">15</span><br/>
<span class="ln">Intrare si Musarum limen cogitas. </span><br/>
<span class="ln">Ego, quem Pierio mater enixa est iugo, </span><br/>
<span class="ln">In quo tonanti sancta Mnemosyne Iovi  </span><br/>
<span class="ln">Fecunda novies artium peperit chorum, </span><br/>
<span class="ln">Quamvis in ipsa paene natus sim schola </span><span class="ln-no">20</span><br/>
<span class="ln">Curamque habendi penitus corde eraserim </span><br/>
<span class="ln">Et laude invicta vitam in hanc incubuerim, </span><br/>
<span class="ln">Fastidiose tamen in coetum recipior. </span><br/>
<span class="ln">Quid credis illi accidere, qui magnas opes </span><br/>
<span class="ln">Exaggerare quaerit omni vigilia, </span><span class="ln-no">25</span><br/>
<span class="ln">Docto labori dulce praeponens lucrum? </span><br/>
<span class="ln">Sed iam quodcumque fuerit, ut dixit Sinon, </span><br/>
<span class="ln">Ad regem cum Dardaniae perductus foret, </span><br/>
<span class="ln">Librum exarabo tertium Aesopi stilo, </span><br/>
<span class="ln">Honori et meritis dedicans illum tuis. </span><span class="ln-no">30</span><br/>
<span class="ln">Quem si leges, laetabor; sin autem minus, </span><br/>
<span class="ln">Habebunt certe quo se oblectent posteri. </span><br/>
<span class="ln">Nunc fabularum cur sit inventum genus, </span><br/>
<span class="ln">Brevi docebo. Servitus obnoxia, </span><br/>
<span class="ln">Quia quae volebat non audebat dicere, </span><span class="ln-no">35</span><br/>
<span class="ln">Affectus proprios in fabellas transtulit </span><br/>
<span class="ln">Calumniamque fictis elusit iocis. </span><br/>
<span class="ln">Ego porro illius semita feci viam, </span><br/>
<span class="ln">Et cogitavi plura quam reliquerat, </span><br/>
<span class="ln">In calamitatem deligens quaedam meam. </span><span class="ln-no">40</span><br/>
<span class="ln">Quod si accusator alius Seiano foret, </span><br/>
<span class="ln">Si testis alius, iudex alius denique, </span><br/>
<span class="ln">Dignum faterer esse me tantis malis, </span><br/>
<span class="ln">Nec his dolorem delenirem remediis.  </span><br/>
<span class="ln">Suspicione si quis errabit sua </span><span class="ln-no">45</span><br/>
<span class="ln">Et rapiet ad se quod erit commune omnium, </span><br/>
<span class="ln">Stulte nudabit animi conscientiam. </span><br/>
<span class="ln">Huic excusatum me velim nihilo minus: </span><br/>
<span class="ln">Neque enim notare singulos mens est mihi, </span><br/>
<span class="ln">Verum ipsam vitam et mores hominum ostendere. </span><span class="ln-no">50</span><br/>
<span class="ln">Rem me professum dicet fors aliquis gravem. </span><br/>
<span class="ln">Si Phryx Aesopus potuit, Anacharsis Scytha </span><br/>
<span class="ln">Aeternam famam condere ingenio suo: </span><br/>
<span class="ln">Ego, litteratae qui sum propior Graeciae, </span><br/>
<span class="ln">Cur somno inerti deseram patriae decus? </span><span class="ln-no">55</span><br/>
<span class="ln">Threissa cum gens numeret auctores suos, </span><br/>
<span class="ln">Linoque Apollo sit parens, Musa Orpheo, </span><br/>
<span class="ln">Qui saxa cantu movit et domuit feras </span><br/>
<span class="ln">Hebrique tenuit impetus dulci mora. </span><br/>
<span class="ln">Ergo hinc abesto, livor, ne frustra gemas, </span><span class="ln-no">60</span><br/>
<span class="ln">Quoniam mihi sollemnis debetur gloria. </span><br/>
<span class="ln">Induxi te ad legendum; sincerum mihi </span><br/>
<span class="ln">Candore noto reddas iudicium peto. 
</span><br/>
</p>
</div>

<div class="poem">
<h3 id="fabula-1">Fabula 1</h3>
<p class="poem-title">Anus ad amphoram.</p> 
<p>    
<span class="ln">Anus iacere vidit epotam amphoram, </span><br/>
<span class="ln">Adhuc Falerna faece ex testa nobili  </span><br/>
<span class="ln">Odorem quae iucundum late spargeret. </span><br/>
<span class="ln">Hunc postquam totis avida traxit naribus: </span><br/>
<span class="ln">O suavis anima! quale te dicam bonum </span><span class="ln-no">5</span><br/>
<span class="ln">Antehac fuisse, tales cum sint reliquiae? </span><br/>
<span class="ln">Hoc quo pertineat, dicet qui me noverit. 
</span><br/>
</p>
</div>

<div class="poem">
<h3 id="fabula-2">Fabula 2</h3>
<p class="poem-title">Panthera et pastores.</p> 
<p>      
<span class="ln">Solet a despectis par referri gratia. </span><br/>
<span class="ln">Panthera imprudens olim in foveam decidit. </span><br/>
<span class="ln">Videre agrestes: alii fustes congerunt, </span><br/>
<span class="ln">Alii onerant saxis; quidam contra miseriti </span><br/>
<span class="ln">Periturae quippe, quamvis nemo laederet, </span><span class="ln-no">5</span><br/>
<span class="ln">Misere panem ut sustineret spiritum. </span><br/>
<span class="ln">Nox insecuta est: abeunt securi domum, </span><br/>
<span class="ln">Quasi inventuri mortuam postridie. </span><br/>
<span class="ln">At illa, vires ut refecit languidas, </span><br/>
<span class="ln">Veloci saltu fovea sese liberat </span><span class="ln-no">10</span><br/>
<span class="ln">Et in cubile concito properat gradu. </span><br/>
<span class="ln">Paucis diebus interpositis provolat, </span><br/>
<span class="ln">Pecus trucidat, ipsos pastores necat, </span><br/>
<span class="ln">Et cuncta vastans saevit irato impetu.  </span><br/>
<span class="ln">Tum sibi timentes, qui ferae pepercerant, </span><span class="ln-no">15</span><br/>
<span class="ln">Damnum haud recusant, tantum pro vita rogant. </span><br/>
<span class="ln">At illa: Memini qui me saxo petierit, </span><br/>
<span class="ln">Qui panem dederit; vos timere absistite; </span><br/>
<span class="ln">Illis revertor hostis, qui me laeserunt. 
</span><br/>
</p>
</div>

<div class="poem">
<h3 id="fabula-3">Fabula 3</h3>
<p class="poem-title">Aesopus et rusticus.</p> 
<p>	
<span class="ln">Usu peritus hariolo vel doctior </span><br/>
<span class="ln">Vulgo esse fertur, causa sed non dicitur, </span><br/>
<span class="ln">Notescet quae nunc primum fabella mea. </span><br/>
<span class="ln">Habenti cuidam pecora pepererunt oves </span><br/>
<span class="ln">Agnos humano capite. Monstro territus </span><span class="ln-no">5</span><br/>
<span class="ln">Ad consulendos currit maerens hariolos. </span><br/>
<span class="ln">Hic pertinere ad domini respondet caput </span><br/>
<span class="ln">Et avertendum victima periculum. </span><br/>
<span class="ln">Ille autem affirmat coniugem esse adulteram </span><br/>
<span class="ln">Et insitivos significari liberos,  </span><span class="ln-no">10</span><br/>
<span class="ln">Sed expiari posse maiore hostia. </span><br/>
<span class="ln">Quid multa? Variis dissident sententiis </span><br/>
<span class="ln">Hominisque curam cura maiore aggravant. </span><br/>
<span class="ln">Aesopus ibi stans, naris emunctae senex, </span><br/>
<span class="ln">Natura numquam verba cui potuit dare: </span><span class="ln-no">15</span><br/>
<span class="ln">Si procurare vis ostentum, rustice, </span><br/>
<span class="ln">Uxores inquit da tuis pastoribus. 
</span><br/>
</p>
</div>

<div class="poem">
<h3 id="fabula-4">Fabula 4</h3>
<p class="poem-title">Lanius et simius.</p> 
<p>	  
<span class="ln">Pendere ad lanium quidam vidit simium, </span><br/>
<span class="ln">Inter reliquas merces atque obsonia; </span><br/>
<span class="ln">Quaesivit quidnam saperet. Tum lanius iocans: </span><br/>
<span class="ln">Quale inquit caput est, talis praestatur sapor. </span><br/>
<span class="ln">Ridicule magis hoc dictum quam vere aestimo; </span><span class="ln-no">5</span><br/>
<span class="ln">Quando et formosos saepe inveni pessimos, </span><br/>
<span class="ln">Et turpi facie multos cognovi optimos. 
</span><br/>
</p>
</div>

<div class="poem">
<h3 id="fabula-5">Fabula 5</h3>
<p class="poem-title">Aesopus et petulans.</p> 
<p>	    
<span class="ln">Successus ad perniciem multos devocat. </span><br/>
<span class="ln">Aesopo quidam petulans lapidem impegerat.  </span><br/>
<span class="ln">Tanto inquit melior! Assem deinde illi dedit, </span><br/>
<span class="ln">Sic prosecutus: Plus non habeo mehercules, </span><br/>
<span class="ln">Sed unde accipere possis monstrabo tibi. </span><span class="ln-no">5</span><br/>
<span class="ln">Venit ecce dives et potens: huic similiter </span><br/>
<span class="ln">Impinge lapidem et dignum accipies praemium. </span><br/>
<span class="ln">Persuasus ille fecit quod monitus fuit; </span><br/>
<span class="ln">Sed spes fefellit impudentem audaciam: </span><br/>
<span class="ln">Comprensus namque poenas persolvit cruce. <span class="ln-no">10</span><br/>
</span><br/>
</p>
</div>

<div class="poem">
<h3 id="fabula-6">Fabula 6</h3>
<p class="poem-title">Musca et mula.</p> 
<p>	      
<span class="ln">Musca in temone sedit et mulam increpans: </span><br/>
<span class="ln">Quam tarda es! inquit non vis citius progredi? </span><br/>
<span class="ln">Vide ne dolone collum compungam tibi. </span><br/>
<span class="ln">Respondit illa: Verbis non moveor tuis; </span><br/>
<span class="ln">Sed istum timeo sella qui prima sedens </span><span class="ln-no">5</span><br/>
<span class="ln">Iugum flagello temperat lento meum </span><br/>
<span class="ln">Et ora frenis continet spumantibus. </span><br/>
<span class="ln">Quapropter aufer frivolam insolentiam; </span><br/>
<span class="ln">Nam et ubi tricandum et ubi sit currendum scio. </span><br/>
<span class="ln">Hac derideri fabula merito potest, </span><span class="ln-no">10</span><br/>
<span class="ln">Qui sine virtute vanas exercet minas.  
</span><br/>
</p>
</div>

<div class="poem">
<h3 id="fabula-7">Fabula 7</h3>
<p class="poem-title">Lupus ad canem.</p> 
<p>		
<span class="ln">Quam dulcis sit libertas, breviter proloquar. </span><br/>
<span class="ln">Cani perpasto macie confectus lupus </span><br/>
<span class="ln">Forte occucurrit. Dein salutati invicem </span><br/>
<span class="ln">Ut restiterunt: Unde sic, quaeso, nites? </span><br/>
<span class="ln">Aut quo cibo fecisti tantum corporis? </span><span class="ln-no">5</span><br/>
<span class="ln">Ego, qui sum longe fortior, pereo fame. </span><br/>
<span class="ln">Canis simpliciter: Eadem est condicio tibi, </span><br/>
<span class="ln">Praestare domino si par officium potes. </span><br/>
<span class="ln">Quod? inquit ille. Custos ut sis liminis, </span><br/>
<span class="ln">A furibus tuearis et noctu domum. </span><span class="ln-no">10</span><br/>
<span class="ln">Ego vero sum paratus: nunc patior nives </span><br/>
<span class="ln">Imbresque in silvis asperam vitam trahens: </span><br/>
<span class="ln">Quanto est facilius mihi sub tecto vivere, </span><br/>
<span class="ln">Et otiosum largo satiari cibo? </span><br/>
<span class="ln">Veni ergo mecum. Dum procedunt, aspicit </span><span class="ln-no">15</span><br/>
<span class="ln">Lupus a catena collum detritum cani. </span><br/>
<span class="ln">Unde hoc, amice? Nihil est. Dic sodes tamen. </span><br/>
<span class="ln">Quia videor acer, alligant me interdiu, </span><br/>
<span class="ln">Luce ut quiescam et vigilem, nox cum venerit: </span><br/>
<span class="ln">Crepusculo solutus, qua visum est, vagor. </span><span class="ln-no">20</span><br/>
<span class="ln">Affertur ultro panis; de mensa sua </span><br/>
<span class="ln">Dat ossa dominus; frusta iactat familia </span><br/>
<span class="ln">Et, quod fastidit quisque, pulmentarium.  </span><br/>
<span class="ln">Sic sine labore venter impletur meus. </span><br/>
<span class="ln">Age, si quo abire est animus, est licentia? </span><span class="ln-no">25</span><br/>
<span class="ln">Non plane est inquit. Fruere, quae laudas, canis: </span><br/>
<span class="ln">Regnare nolo, liber ut non sim mihi. 
</span><br/>
</p>
</div>

<div class="poem">
<h3 id="fabula-8">Fabula 8</h3>
<p class="poem-title">Soror et frater.</p> 
<p>		  
<span class="ln">Praecepto monitus saepe te considera. </span><br/>
<span class="ln">Habebat quidam filiam turpissimam </span><br/>
<span class="ln">Idemque insignem pulchra facie filium. </span><br/>
<span class="ln">Hi, speculum in cathedra matris ut positum fuit, </span><br/>
<span class="ln">Pueriliter ludentes forte inspexerunt. </span><span class="ln-no">5</span><br/>
<span class="ln">Hic se formosum iactat: illa irascitur </span><br/>
<span class="ln">Nec gloriantis sustinet fratris iocos, </span><br/>
<span class="ln">Accipiens, quid enim? cuncta in contumeliam. </span><br/>
<span class="ln">Ergo ad patrem decurrit laesura invicem </span><br/>
<span class="ln">Magnaque invidia criminatur filium, </span><span class="ln-no">10</span><br/>
<span class="ln">Vir natus quod rem feminarum tetigerit. </span><br/>
<span class="ln">Amplexus ille utrumque et carpens oscula </span><br/>
<span class="ln">Dulcemque in ambos caritatem partiens: </span><br/>
<span class="ln">Cotidie inquit speculo vos uti volo: </span><br/>
<span class="ln">Tu formam ne corrumpas nequitiae malis; </span><span class="ln-no">15</span><br/>
<span class="ln">Tu faciem ut istam moribus vincas bonis.  
</span><br/>
</p>
</div>

<div class="poem">
<h3 id="fabula-9">Fabula 9</h3>
<p class="poem-title">Socrates ad amicos.</p> 
<p>		    
<span class="ln">Vulgare amici nomen, sed rara est fides. </span><br/>
<span class="ln">Cum parvas aedes sibi fundasset Socrates, </span><br/>
<span class="ln">(Cuius non fugio mortem, si famam assequar, </span><br/>
<span class="ln">Et cedo invidiae, dummodo absolvar cinis), </span><br/>
<span class="ln">Ex populo sic nescio quis, ut fieri solet: </span><span class="ln-no">5</span><br/>
<span class="ln">Quaeso, tam angustam talis vir ponis domum? </span><br/>
<span class="ln">Utinam inquit veris hanc amicis impleam!. 
</span><br/>
</p>
</div>

<div class="poem">
<h3 id="fabula-10">Fabula 10</h3>
<p class="poem-title">Poeta</p>
<p>		      
<span class="ln">Periculosum est credere et non credere. </span><br/>
<span class="ln">Utriusque exemplum breviter exponam rei. </span><br/>
<span class="ln">Hippolytus obiit, quia novercae creditum est; </span><br/>
<span class="ln">Cassandrae quia non creditum, ruit Ilium. </span><br/>
<span class="ln">Ergo exploranda est veritas multum, prius </span><span class="ln-no">5</span><br/>
<span class="ln">Quam stulta prave iudicet sententia. </span><br/>
<span class="ln">Sed fabulosa ne vetustate elevem, </span><br/>
<span class="ln">Narrabo tibi memoria quod factum est mea. </span><br/>
<span class="ln">Maritus quidam cum diligeret coniugem </span><br/>
<span class="ln">Togamque puram iam pararet filio, </span><span class="ln-no">10</span><br/>
<span class="ln">Seductus in secretum a liberto est suo,  </span><br/>
<span class="ln">Sperante heredem suffici se proximum. </span><br/>
<span class="ln">Qui cum de puero multa mentitus foret </span><br/>
<span class="ln">Et plura de flagitiis castae mulieris, </span><br/>
<span class="ln">Adiecit id, quod sentiebat maxime </span><span class="ln-no">15</span><br/>
<span class="ln">Doliturum amanti, ventitare adulterum </span><br/>
<span class="ln">Stuproque turpi pollui famam domus. </span><br/>
<span class="ln">Incensus ille falso uxoris crimine </span><br/>
<span class="ln">Simulavit iter ad villam clamque in oppido </span><br/>
<span class="ln">Subsedit: deinde noctu subito ianuam </span><span class="ln-no">20</span><br/>
<span class="ln">Intravit, recta cubiculum uxoris petens, </span><br/>
<span class="ln">In quo dormire mater natum iusserat, </span><br/>
<span class="ln">Aetatem adultam servans diligentius. </span><br/>
<span class="ln">Dum quaerunt lumen, dum concursant familia, </span><br/>
<span class="ln">Irae furentis impetum non sustinens </span><span class="ln-no">25</span><br/>
<span class="ln">Ad lectum vadit, temptat in tenebris caput. </span><br/>
<span class="ln">Ut sentit tonsum, gladio pectus transigit, </span><br/>
<span class="ln">Nihil respiciens, dum dolorem vindicet. </span><br/>
<span class="ln">Lucerna allata, simul aspexit filium </span><br/>
<span class="ln">Sanctamque uxorem dormientem cubiculo, </span><span class="ln-no">30</span><br/>
<span class="ln">Sopita primo quae nil somno senserat; </span><br/>
<span class="ln">Repraesentavit in se poenam facinoris </span><br/>
<span class="ln">Et ferro incubuit, quod credulitas strinxerat. </span><br/>
<span class="ln">Accusatores postularunt mulierem </span><br/>
<span class="ln">Romamque pertraxerunt ad centumviros. </span><span class="ln-no">35</span><br/>
<span class="ln">Maligna insontem deprimit suspicio,  </span><br/>
<span class="ln">Quod bona possideat. Stant patroni fortiter </span><br/>
<span class="ln">Causam tuentes innocentis feminae. </span><br/>
<span class="ln">A Divo Augusto tunc petierunt iudices, </span><br/>
<span class="ln">Ut adiuvaret iuris iurandi fidem, </span><span class="ln-no">40</span><br/>
<span class="ln">Quod ipsos error implicuisset criminis. </span><br/>
<span class="ln">Qui postquam tenebras dispulit calumniae </span><br/>
<span class="ln">Certumque fontem veritatis repperit: </span><br/>
<span class="ln">Luat inquit poenas causa libertus mali; </span><br/>
<span class="ln">Namque orbam nato simul et privatam viro </span><span class="ln-no">45</span><br/>
<span class="ln">Miserandam potius quam damnandam existimo. </span><br/>
<span class="ln">Quod si delata perscrutatus crimina </span><br/>
<span class="ln">Paterfamilias esset, si mendacium </span><br/>
<span class="ln">Subtiliter limasset, a radicibus </span><br/>
<span class="ln">Non evertisset scelere funesto domum. </span><span class="ln-no">50</span><br/>
<span class="ln">Nil spernat auris, nec tamen credat statim. </span><br/>
<span class="ln">Quandoquidem et illi peccant, quos minime putes, </span><br/>
<span class="ln">Et qui non peccant, impugnantur fraudibus. </span><br/>
<span class="ln">Hoc admonere simplices etiam potest, </span><br/>
<span class="ln">Opinione alterius ne quid ponderent: </span><span class="ln-no">55</span><br/>
<span class="ln">Ambitio namque dissidens mortalium </span><br/>
<span class="ln">Aut gratiae subscribit aut odio suo. </span><br/>
<span class="ln">Erit ille notus quem per te cognoveris. </span><br/>
<span class="ln">Haec exsecutus sum propterea pluribus </span><br/>
<span class="ln">Brevitate nimia quoniam quosdam offendimus.  <span class="ln-no">60</span><br/>
</span><br/>
</p>
</div>

<div class="poem">
<h3 id="fabula-11">Fabula 11</h3>
<p class="poem-title">Eunuchus ad improbum.</p> 
<p>			
<span class="ln">Eunuchus litigabat cum quodam improbo, </span><br/>
<span class="ln">Qui super obscena dicta et petulans iurgium </span><br/>
<span class="ln">Damnum insectatus est amissi corporis. </span><br/>
<span class="ln">En ait hoc unum est, cur laborem validius, </span><br/>
<span class="ln">Integritatis testes quia desunt mihi. </span><span class="ln-no">5</span><br/>
<span class="ln">Sed quid fortunae, stulte, delictum arguis? </span><br/>
<span class="ln">Id demum est homini turpe, quod meruit pati. 
</span><br/>
</p>
</div>

<div class="poem">
<h3 id="fabula-12">Fabula 12</h3>
<p class="poem-title">Pullus ad margaritam.</p> 
<p>			  
<span class="ln">In sterquilino pullus gallinaceus </span><br/>
<span class="ln">Dum quaerit escam, margaritam repperit. </span><br/>
<span class="ln">Iaces indigno quanta res inquit loco! </span><br/>
<span class="ln">Hoc si quis pretii cupidus vidisset tui, </span><br/>
<span class="ln">Olim redisses ad splendorem pristinum. </span><span class="ln-no">5</span><br/>
<span class="ln">Ego quod te inveni, potior cui multo est cibus, </span><br/>
<span class="ln">Nec tibi prodesse nec mihi quicquam potest. </span><br/>
<span class="ln">Hoc illis narro, qui me non intellegunt.  
</span><br/>
</p>
</div>

<div class="poem">
<h3 id="fabula-13">Fabula 13</h3>
<p class="poem-title">Apes et fuci vespa iudice.</p> 
<p>			    
<span class="ln">Apes in alta fecerant quercu favos: </span><br/>
<span class="ln">Hos fuci inertes esse dicebant suos. </span><br/>
<span class="ln">Lis ad forum deducta est, vespa iudice. </span><br/>
<span class="ln">Quae genus utrumque nosset cum pulcherrime, </span><br/>
<span class="ln">Legem duabus hanc proposuit partibus: </span><span class="ln-no">5</span><br/>
<span class="ln">Non inconveniens corpus et par est color, </span><br/>
<span class="ln">In dubium plane res ut merito venerit. </span><br/>
<span class="ln">Sed ne religio peccet imprudens mea, </span><br/>
<span class="ln">Alvos accipite et ceris opus infundite, </span><br/>
<span class="ln">Ut ex sapore mellis et forma favi, </span><span class="ln-no">10</span><br/>
<span class="ln">De quis nunc agitur, auctor horum appareat. </span><br/>
<span class="ln">Fuci recusant: apibus condicio placet. </span><br/>
<span class="ln">Tunc illa talem protulit sententiam: </span><br/>
<span class="ln">Apertum est quis non possit et quis fecerit. </span><br/>
<span class="ln">Quapropter apibus fructum restituo suum. </span><span class="ln-no">15</span><br/>
<span class="ln">Hanc praeterissem fabulam silentio, </span><br/>
<span class="ln">Si pactam fuci non recusassent fidem.  
</span><br/>
</p>
</div>

<div class="poem">
<h3 id="fabula-14">Fabula 14</h3>
<p class="poem-title">De lusu et severitate.</p> 
<p>			      
<span class="ln">Puerorum in turba quidam ludentem Atticus </span><br/>
<span class="ln">Aesopum nucibus cum vidisset, restitit </span><br/>
<span class="ln">Et quasi delirum risit. Quod sensit simul </span><br/>
<span class="ln">Derisor potius quam deridendus senex, </span><br/>
<span class="ln">Arcum retensum posuit in media via: </span><span class="ln-no">5</span><br/>
<span class="ln">Heus! inquit sapiens, expedi quid fecerim. </span><br/>
<span class="ln">Concurrit populus. Ille se torquet diu </span><br/>
<span class="ln">Nec quaestionis positae causam intellegit. </span><br/>
<span class="ln">Novissime succumbit. Tum victor sophus: </span><br/>
<span class="ln">Cito rumpes arcum semper si tensum habueris; </span><span class="ln-no">10</span><br/>
<span class="ln">At si laxaris, cum voles erit utilis. </span><br/>
<span class="ln">Sic lusus animo debent aliquando dari, </span><br/>
<span class="ln">Ad cogitandum melior ut redeat tibi. 
</span><br/>
</p>
</div>

<div class="poem">
<h3 id="fabula-15">Fabula 15</h3>
<p class="poem-title">Canis ad agnum.</p> 
<p>				
<span class="ln">Inter capellas agno balanti canis: </span><br/>
<span class="ln">Stulte, inquit erras; non est hic mater tua;  </span><br/>
<span class="ln">Ovesque segregatas ostendit procul. </span><br/>
<span class="ln">Non illam quaero, quae, cum libitum est, concipit, </span><br/>
<span class="ln">Dein portat onus ignotum certis mensibus, </span><span class="ln-no">5</span><br/>
<span class="ln">Novissime prolapsam effundit sarcinam; </span><br/>
<span class="ln">Verum illam, quae me nutrit admoto ubere </span><br/>
<span class="ln">Fraudatque natos lacte, ne desit mihi. </span><br/>
<span class="ln">Tamen illa est potior quae te peperit. Non ita est. </span><br/>
<span class="ln">Unde illa scivit niger an albus nascerer? </span><span class="ln-no">10</span><br/>
<span class="ln">Age porro: parere si voluisset feminam, </span><br/>
<span class="ln">Quid profecisset, cum crearer masculus? </span><br/>
<span class="ln">Beneficium sane magnum natali dedit, </span><br/>
<span class="ln">Ut exspectarem lanium in horas singulas! </span><br/>
<span class="ln">Cuius potestas nulla in gignendo fuit, </span><span class="ln-no">15</span><br/>
<span class="ln">Cur hac sit potior quae iacentis miserita est </span><br/>
<span class="ln">Dulcemque sponte praestat benevolentiam? </span><br/>
<span class="ln">Facit parentes bonitas, non necessitas. </span><br/>
<span class="ln">His demonstrare voluit auctor versibus </span><br/>
<span class="ln">Obsistere homines legibus, meritis capi. <span class="ln-no">20</span><br/>
</span><br/>
</p>
</div>

<div class="poem">
<h3 id="fabula-16">Fabula 16</h3>
<p class="poem-title">Cicada et noctua.</p> 
<p>    
<span class="ln">Humanitati qui se non accommodat, </span><br/>
<span class="ln">Plerumque poenas oppetit superbiae.  </span><br/>
<span class="ln">Cicada acerbum noctuae convicium </span><br/>
<span class="ln">Faciebat, solitae victum in tenebris quaerere </span><br/>
<span class="ln">Cavoque ramo capere somnum interdiu. </span><span class="ln-no">5</span><br/>
<span class="ln">Rogata est ut taceret. Multo validius </span><br/>
<span class="ln">Clamare occepit. Rursus admota prece </span><br/>
<span class="ln">Accensa magis est. Noctua ut vidit sibi </span><br/>
<span class="ln">Nullum esse auxilium et verba contemni sua, </span><br/>
<span class="ln">Hac est aggressa garrulam fallacia: </span><span class="ln-no">10</span><br/>
<span class="ln">Dormire quia me non sinunt cantus tui, </span><br/>
<span class="ln">Sonare citharam quos putes Apollinis, </span><br/>
<span class="ln">Potare est animus nectar, quod Pallas mihi </span><br/>
<span class="ln">Nuper donavit; si non fastidis, veni; </span><br/>
<span class="ln">Una bibamus. Illa, quae arebat siti, </span><span class="ln-no">15</span><br/>
<span class="ln">Simul cognovit vocem laudari suam, </span><br/>
<span class="ln">Cupide advolavit. Noctua egressa e cavo </span><br/>
<span class="ln">Trepidantem consectata est et leto dedit. </span><br/>
<span class="ln">Sic viva quod negarat tribuit mortua. 
</span><br/>
</p>
</div>

<div class="poem">
<h3 id="fabula-17">Fabula 17</h3>
<p class="poem-title">Arbores in deorum tutela.</p> 
<p>      
<span class="ln">Olim quas vellent esse in tutela sua, </span><br/>
<span class="ln">Divi legerunt arbores. Quercus Iovi </span><br/>
<span class="ln">Et myrtus Veneri placuit, Phoebo laurea,  </span><br/>
<span class="ln">Pinus Cybebae, populus celsa Herculi. </span><br/>
<span class="ln">Minerva admirans, quare steriles sumerent </span><span class="ln-no">5</span><br/>
<span class="ln">Interrogavit. Causam dixit Iuppiter: </span><br/>
<span class="ln">Honorem fructu ne videamur vendere. </span><br/>
<span class="ln">At mehercules narrabit quod quis voluerit, </span><br/>
<span class="ln">Oliva nobis propter fructum est gratior. </span><br/>
<span class="ln">Tunc sic deorum genitor atque hominum sator: </span><span class="ln-no">10</span><br/>
<span class="ln">O nata, merito sapiens dicere omnibus! </span><br/>
<span class="ln">Nisi utile est quod facimus, stulta est gloria. </span><br/>
<span class="ln">Nihil agere quod non prosit fabella admonet. 
</span><br/>
</p>
</div>

<div class="poem">
<h3 id="fabula-18">Fabula 18</h3>
<p class="poem-title">Pavo ad Iunonem de voce sua.</p> 
<p>    
<span class="ln">Pavo ad Iunonem venit, indigne ferens </span><br/>
<span class="ln">Cantus luscinii quod sibi non tribuerit; </span><br/>
<span class="ln">Illum esse cunctis avibus admirabilem, </span><br/>
<span class="ln">Se derideri simul ac vocem miserit. </span><br/>
<span class="ln">Tunc consolandi gratia dixit dea: </span><span class="ln-no">5</span><br/>
<span class="ln">Sed forma vincis, vincis magnitudine; </span><br/>
<span class="ln">Nitor smaragdi collo praefulget tuo  </span><br/>
<span class="ln">Pictisque plumis gemmeam caudam explicas. </span><br/>
<span class="ln">Quo mi inquit mutam speciem, si vincor sono? </span><br/>
<span class="ln">Fatorum arbitrio partes sunt vobis datae: </span><span class="ln-no">10</span><br/>
<span class="ln">Tibi forma, vires aquilae, luscinio melos, </span><br/>
<span class="ln">Augurium corvo, laeva cornici omina, </span><br/>
<span class="ln">Omnesque propriis sunt contentae dotibus. </span><br/>
<span class="ln">Noli affectare quod tibi non est datum, </span><br/>
<span class="ln">Delusa ne spes ad querelam reccidat. <span class="ln-no">15</span><br/>
</span><br/>
</p>
</div>

<div class="poem">
<h3 id="fabula-19">Fabula 19</h3>
<p class="poem-title">Aesopus respondet garrulo.</p> 
<p>    
<span class="ln">Aesopus domino solus cum esset familia, </span><br/>
<span class="ln">Parare cenam iussus est maturius. </span><br/>
<span class="ln">Ignem ergo quaerens aliquot lustravit domus, </span><br/>
<span class="ln">Tandemque invenit ubi lucernam accenderet. </span><br/>
<span class="ln">Tum circumeunti fuerat quod iter longius </span><span class="ln-no">5</span><br/>
<span class="ln">Effecit brevius: namque recta per forum </span><br/>
<span class="ln">Coepit redire. Et quidam e turba garrulus: </span><br/>
<span class="ln">Aesope, medio sole quid cum lumine? </span><br/>
<span class="ln">Hominem inquit quaero, et abiit festinans domum. </span><br/>
<span class="ln">Hoc si molestus ille ad animum rettulit,  </span><span class="ln-no">10</span><br/>
<span class="ln">Sensit profecto se hominem non visum seni, </span><br/>
<span class="ln">Intempestive qui occupato alluserit. 
</span><br/>
</p>
</div>

<div class="poem">
<h3 id="epilogus">Epilogus</h3>
<p class="poem-title">Poeta.</p> 
<p>      
<span class="ln">Supersunt mihi quae scribam, sed parco sciens, </span><br/>
<span class="ln">Primum ne videar esse tibi molestior, </span><br/>
<span class="ln">Distringit quem multarum rerum varietas; </span><br/>
<span class="ln">Dein si quis eadem forte conari velit, </span><br/>
<span class="ln">Habere ut possit aliquid operis residui: </span><span class="ln-no">5</span><br/>
<span class="ln">Quamvis materiae tanta abundet copia, </span><br/>
<span class="ln">Labori faber ut desit, non fabro labor. </span><br/>
<span class="ln">Brevitati nostrae praemium ut reddas peto </span><br/>
<span class="ln">Quod es pollicitus: exhibe vocis fidem. </span><br/>
<span class="ln">Nam vita morti propior est cotidie, </span><span class="ln-no">10</span><br/>
<span class="ln">Et hoc minus perveniet ad me muneris, </span><br/>
<span class="ln">Quo plus consumet temporis dilatio. </span><br/>
<span class="ln">Si cito rem perages, usus fiet longior: </span><br/>
<span class="ln">Fruar diutius, si celerius coepero. </span><br/>
<span class="ln">Languentis aevi dum sunt aliquae reliquiae,  </span><span class="ln-no">15</span><br/>
<span class="ln">Auxilio locus est: olim senio debilem </span><br/>
<span class="ln">Frustra adiuvare bonitas nitetur tua, </span><br/>
<span class="ln">Cum iam desierit esse beneficium utile </span><br/>
<span class="ln">Et mors vicina flagitabit debitum. </span><br/>
<span class="ln">Stultum admovere tibi preces existimo, </span><span class="ln-no">20</span><br/>
<span class="ln">Proclivis ultro cum sit misericordia. </span><br/>
<span class="ln">Saepe impetravit veniam confessus reus: </span><br/>
<span class="ln">Quanto innocenti iustius debet dari? </span><br/>
<span class="ln">Tuae sunt partes; fuerunt aliorum prius, </span><br/>
<span class="ln">Dein simili gyro venient aliorum vices. </span><span class="ln-no">25</span><br/>
<span class="ln">Decerne quod religio, quod patitur fides, </span><br/>
<span class="ln">Et graviter me tutare iudicio tuo. </span><br/>
<span class="ln">Excedit animus quem proposuit terminum; </span><br/>
<span class="ln">Sed difficulter continetur spiritus, </span><br/>
<span class="ln">Integritatis qui sincerae conscius </span><span class="ln-no">30</span><br/>
<span class="ln">A noxiorum premitur insolentiis. </span><br/>
<span class="ln">Qui sint, requires; apparebunt tempore. </span><br/>
<span class="ln">Ego, quondam legi quam puer sententiam, </span><br/>
<span class="ln">Palam muttire plebeio piaculum est, </span><br/>
<span class="ln">Dum sanitas constabit, pulchre meminero.</span><span class="ln-no">35</span><br/>
</p>
</div>

  </body>
</html>
