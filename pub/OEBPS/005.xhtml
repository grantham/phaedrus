<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <title>LIBER V</title>
    <link rel="stylesheet" type="text/css" href="style.css" />
  </head>
  <body>
    <br/>
    <div class="liber">
      <h3>PHAEDRI AUGUSTI LIBERTI</h3>
      <h1>FABULARUM AESOPIARUM</h1>
      <h2>Liber Quintus</h2>
    </div>


<div class="poem">
<h3 id="prologus">Prologus</h3>  
<p class="poem-title">Idem poeta.</p>
<p>
<span class="ln">Aesopi nomen sicubi interposuero, </span><br/>
<span class="ln">Cui reddidi iam pridem quicquid debui, </span><br/>
<span class="ln">Auctoritatis esse scito gratia: </span><br/>
<span class="ln">Ut quidam artifices nostro faciunt saeculo, </span><br/>
<span class="ln">Qui pretium operibus maius inveniunt novis, </span><span class="ln-no">5</span><br/>
<span class="ln">Si marmori ascripserunt Praxitelen suo, </span><br/>
<span class="ln">Trito Myronem argento, tabulae Zeuxidem. </span><br/>
<span class="ln">Adeo fucatae plus vetustati favet </span><br/>
<span class="ln">Invidia mordax quam bonis praesentibus. </span><br/>
<span class="ln">Sed iam ad fabellam talis exempli feror.  </span><span class="ln-no">10</span><br/>
</p>
</div>



<div class="poem">
<h3 id="fabula-1">Fabula 1</h3>    
<p class="poem-title">Demetrius rex et Menander poeta:  Quomodo saepe fallatur hominum iudicium.</p>
<p> 
<span class="ln">Demetrius qui dictus est Phalereus, </span><br/>
<span class="ln">Athenas occupavit imperio improbo. </span><br/>
<span class="ln">Ut mos est vulgi, passim et certatim ruit,</span><br/>
<span class="ln">"Feliciter!" succlamans. Ipsi principes </span><br/>
<span class="ln">Illam osculantur, qua sunt oppressi, manum, </span><span class="ln-no">5</span><br/>
<span class="ln">Tacite gementes tristem fortunae vicem. </span><br/>
<span class="ln">Quin etiam resides et sequentes otium, </span><br/>
<span class="ln">Ni defuisse noceat, repunt ultimi; </span><br/>
<span class="ln">In quis Menander, nobilis comoediis </span><br/>
<span class="ln">Quas, ipsum ignorans, legerat Demetrius </span><span class="ln-no">10</span><br/>
<span class="ln">Et admiratus fuerat ingenium viri, </span><br/>
<span class="ln">Unguento delibutus, vestitu fluens, </span><br/>
<span class="ln">Veniebat gressu delicato et languido. </span><br/>
<span class="ln">Hunc ubi tyrannus vidit extremo agmine: </span><br/>
<span class="ln">Quisnam cinaedus ille in conspectum meum </span><span class="ln-no">15</span><br/>
<span class="ln">Audet venire? Responderunt proximi: </span><br/>
<span class="ln">Hic est Menander scriptor. Mutatus statim: </span><br/>
<span class="ln">Homo inquit fieri non potest formosior.  </span><br/>
</p>
</div>

<div class="poem">
<h3 id="fabula-2">Fabula 2</h3>  
<p class="poem-title">Viatores et latro.</p>
<p> 
<span class="ln">Duo cum incidissent in latronem milites, </span><br/>
<span class="ln">Unus profugit, alter autem restitit </span><br/>
<span class="ln">Et vindicavit sese forti dextera. </span><br/>
<span class="ln">Latrone exciso timidus accurrit comes </span><br/>
<span class="ln">Stringitque gladium, dein reiecta paenula: </span><span class="ln-no">5</span><br/>
<span class="ln">Cedo inquit illum; iam curabo sentiat, </span><br/>
<span class="ln">Quos attentarit. Tunc, qui depugnaverat: </span><br/>
<span class="ln">Vellem istis verbis saltem adiuvisses modo; </span><br/>
<span class="ln">Constantior fuissem vera existimans. </span><br/>
<span class="ln">Nunc conde ferrum et linguam pariter futtilem. </span><span class="ln-no">10</span><br/>
<span class="ln">Ut possis alios ignorantes fallere, </span><br/>
<span class="ln">Ego qui sum expertus quantis fugias viribus, </span><br/>
<span class="ln">Scio quam virtuti non sit credendum tuae. </span><br/>
<span class="ln">Illi assignari debet haec narratio </span><br/>
<span class="ln">Qui re secunda fortis est, dubia fugax.  </span><span class="ln-no">15</span><br/>
</p>
</div>

<div class="poem">
<h3 id="fabula-3">Fabula 3</h3>  
<p class="poem-title">Calvus et musca.</p>
<p> 
<span class="ln">Calvi momordit musca nudatum caput; </span><br/>
<span class="ln">Quam opprimere captans alapam sibi duxit gravem. </span><br/>
<span class="ln">Tunc illa irridens: Punctum volucris parvulae </span><br/>
<span class="ln">Voluisti morte ulcisci; quid facies tibi, </span><br/>
<span class="ln">Iniuriae qui addideris contumeliam? </span><span class="ln-no">5</span><br/>
<span class="ln">Respondit: Mecum facile redeo in gratiam, </span><br/>
<span class="ln">Quia non fuisse mentem laedendi scio. </span><br/>
<span class="ln">Sed te, contempti generis animal improbum, </span><br/>
<span class="ln">Quae delectaris bibere humanum sanguinem, </span><br/>
<span class="ln">Optem necare vel maiore incommodo. </span><span class="ln-no">10</span><br/>
<span class="ln">&#2020;Hoc argumentum veniam ei dari docet </span><br/>
<span class="ln">Qui casu peccat. Nam qui consilio est nocens, </span><br/>
<span class="ln">Illum esse quamvis dignum poena iudico.  </span><br/>
</p>
</div>

<div class="poem">
<h3 id="fabula-4">Fabula 4</h3>    
<p class="poem-title">Asinus et porcellus.</p>
<p> 
<span class="ln">Quidam immolasset verrem cum sancto Herculi, </span><br/>
<span class="ln">Cui pro salute votum debebat sua, </span><br/>
<span class="ln">Asello iussit reliquias poni hordei. </span><br/>
<span class="ln">Quas aspernatus ille sic locutus est: </span><br/>
<span class="ln">Libenter istum prorsus appeterem cibum, </span><span class="ln-no">5</span><br/>
<span class="ln">Nisi, qui nutritus illo est, iugulatus foret. </span><br/>
<span class="ln">Huius respectu fabulae deterritus </span><br/>
<span class="ln">Periculosum semper vitavi lucrum. </span><br/>
<span class="ln">Sed dicis: Qui rapuere divitias, habent. </span><br/>
<span class="ln">Numeremus agedum qui deprensi perierunt: </span><span class="ln-no">10</span><br/>
<span class="ln">Maiorem turbam punitorum reperies. </span><br/>
<span class="ln">Paucis temeritas est bono, multis malo. </span><br/>
</p>
</div>

<div class="poem">
<h3 id="fabula-5">Fabula 5</h3>    
<p class="poem-title">Scurra et rusticus.</p>
<p> 
<span class="ln">Pravo favore labi mortales solent </span><br/>
<span class="ln">Et, pro iudicio dum stant erroris sui, </span><br/>
<span class="ln">Ad paenitendum rebus manifestis agi.  </span><br/>
<span class="ln">Facturus ludos dives quidam nobilis </span><br/>
<span class="ln">Proposito cunctos invitavit praemio </span><span class="ln-no">5</span><br/>
<span class="ln">Quam quisque posset ut novitatem ostenderet. </span><br/>
<span class="ln">Venere artifices laudis ad certamina; </span><br/>
<span class="ln">Quos inter scurra, notus urbano sale, </span><br/>
<span class="ln">Habere dixit se genus spectaculi </span><br/>
<span class="ln">Quod in theatro numquam prolatum foret. </span><span class="ln-no">10</span><br/>
<span class="ln">Dispersus rumor civitatem concitat. </span><br/>
<span class="ln">Paulo ante vacua turbam deficiunt loca. </span><br/>
<span class="ln">In scaena vero postquam solus constitit </span><br/>
<span class="ln">Sine apparatu, nullis adiutoribus, </span><br/>
<span class="ln">Silentium ipsa fecit exspectatio. </span><span class="ln-no">15</span><br/>
<span class="ln">Ille in sinum repente demisit caput </span><br/>
<span class="ln">Et sic porcelli vocem est imitatus sua, </span><br/>
<span class="ln">Verum ut subesse pallio contenderent </span><br/>
<span class="ln">Et excuti iuberent. Quo facto simul </span><br/>
<span class="ln">Nihil est repertum, multis onerant lancibus </span><span class="ln-no">20</span><br/>
<span class="ln">Hominemque plausu prosequuntur maximo. </span><br/>
<span class="ln">Hoc vidit fieri rusticus: Non mehercules </span><br/>
<span class="ln">Me vincet inquit, et statim professus est </span><br/>
<span class="ln">Idem facturum melius se postridie. </span><br/>
<span class="ln">Fit turba maior. Iam favor mentes tenet </span><span class="ln-no">25</span><br/>
<span class="ln">Et derisuri, non spectaturi sedent.  </span><br/>
<span class="ln">Uterque prodit. Scurra degrunnit prior </span><br/>
<span class="ln">Movetque plausus et clamores suscitat. </span><br/>
<span class="ln">Tunc simulans sese vestimentis rusticus </span><br/>
<span class="ln">Porcellum obtegere (quod faciebat scilicet, </span><span class="ln-no">30</span><br/>
<span class="ln">Sed, in priore quia nil compererant, latens) </span><br/>
<span class="ln">Pervellit aurem vero, quem celaverat, </span><br/>
<span class="ln">Et cum dolore vocem naturae exprimit. </span><br/>
<span class="ln">Acclamat populus scurram multo similius </span><br/>
<span class="ln">Imitatum, et cogit rusticum trudi foras. </span><span class="ln-no">35</span><br/>
<span class="ln">At ille profert ipsum porcellum e sinu, </span><br/>
<span class="ln">Turpemque aperto pignore errorem probans: </span><br/>
<span class="ln">En hic declarat quales sitis iudices! </span><br/>
</p>
</div>

<div class="poem">
<h3 id="fabula-6">Fabula 6</h3>    
<p class="poem-title">Calvus et quidam aeque pilis defectus.</p>
<p> 
<span class="ln">Invenit calvus forte in trivio pectinem. </span><br/>
<span class="ln">Accessit alter aeque defectus pilis. </span><br/>
<span class="ln">Heia! inquit in commune quodcumque est lucri! </span><br/>
<span class="ln">Ostendit ille praedam et adiecit simul: </span><br/>
<span class="ln">Superum voluntas favit; sed fato invido </span><span class="ln-no">5</span><br/>
<span class="ln">Carbonem, ut aiunt, pro thesauro invenimus. </span><br/>
<span class="ln">Quem spes delusit, huic querela convenit.  </span><br/>
</p>
</div>

<div class="poem">
<h3 id="fabula-7">Fabula 7</h3>    
<p class="poem-title">Princeps tibicen.</p>
<p> 
<span class="ln">Ubi vanus animus aura captus frivola </span><br/>
<span class="ln">Arripuit insolentem sibi fiduciam, </span><br/>
<span class="ln">Facile ad derisum stulta levitas ducitur. </span><br/>
<span class="ln">Princeps tibicen notior paulo fuit, </span><br/>
<span class="ln">Operam Bathyllo solitus in scaena dare. </span><span class="ln-no">5</span><br/>
<span class="ln">Is forte ludis (non satis memini quibus) </span><br/>
<span class="ln">Dum pegma rapitur, concidit casu gravi </span><br/>
<span class="ln">Nec opinans, et sinistram fregit tibiam, </span><br/>
<span class="ln">Duas cum dextras maluisset perdere. </span><br/>
<span class="ln">Inter manus sublatus et multum gemens </span><span class="ln-no">10</span><br/>
<span class="ln">Domum refertur. Aliquot menses transeunt, </span><br/>
<span class="ln">Ad sanitatem dum venit curatio. </span><br/>
<span class="ln">Ut spectatorum mos est et lepidum genus, </span><br/>
<span class="ln">Desiderari coepit, cuius flatibus </span><br/>
<span class="ln">Solebat excitari saltantis vigor. </span><span class="ln-no">15</span><br/>
<span class="ln">Erat facturus ludos quidam nobilis, </span><br/>
<span class="ln">Et incipiebat a se Princeps ingredi: </span><br/>
<span class="ln">Reducem tum adducit prece, pretio ut tantummodo </span><br/>
<span class="ln">Ipso ludorum ostenderet sese die. </span><br/>
<span class="ln">Qui simul advenit, rumor de tibicine  </span><span class="ln-no">20</span><br/>
<span class="ln">Fremit in theatro. Quidam affirmant mortuum, </span><br/>
<span class="ln">Quidam in conspectum proditurum sine mora. </span><br/>
<span class="ln">Aulaeo misso, devolutis tonitribus </span><br/>
<span class="ln">Di sunt locuti more translaticio. </span><br/>
<span class="ln">Tunc chorus ignotum modo reducto canticum </span><span class="ln-no">25</span><br/>
<span class="ln">Insonuit, cuius haec fuit sententia: </span><br/>
<span class="ln">Laetare, incolumis Roma, salvo principe! </span><br/>
<span class="ln">In plausus consurrectum est. Iactat basia </span><br/>
<span class="ln">Tibicen: gratulari fautores putat. </span><br/>
<span class="ln">Equester ordo stultum errorem intellegit </span><span class="ln-no">30</span><br/>
<span class="ln">Magnoque risu canticum repeti iubet. </span><br/>
<span class="ln">Iteratur illud. Homo meus se in pulpito </span><br/>
<span class="ln">Totum prosternit. Plaudit illudens eques. </span><br/>
<span class="ln">Rogare populus hunc coronam existimat. </span><br/>
<span class="ln">Ut vero cuneis notuit res omnibus, </span><span class="ln-no">35</span><br/>
<span class="ln">Princeps, ligato crure nivea fascia, </span><br/>
<span class="ln">Niveisque tunicis, niveis etiam calceis, </span><br/>
<span class="ln">Superbiens honore divinae domus, </span><br/>
<span class="ln">Ab universis capite est protrusus foras. </span><br/>
</p>
</div>

<div class="poem">
<h3 id="fabula-8">Fabula 8</h3>    
<p class="poem-title">Tempus.</p>
<p> 
<span class="ln">Cursu volucri, pendens in novacula, </span><br/>
<span class="ln">Calvus, comosa fronte, nudo corpore, </span><br/>
<span class="ln">(Quem si occuparis, teneas; elapsum semel </span><br/>
<span class="ln">Non ipse possit Iuppiter reprehendere), </span><br/>
<span class="ln">Occasionem rerum significat brevem. </span><span class="ln-no">5</span><br/>
<span class="ln">Effectus impediret ne segnis mora, </span><br/>
<span class="ln">Finxere antiqui talem effigiem Temporis.  </span><br/>
</p>
</div>

<div class="poem">
<h3 id="fabula-9">Fabula 9</h3>    
<p class="poem-title">Taurus et vitulus.</p>
<p> 
<span class="ln">Angusto in aditu taurus luctans cornibus </span><br/>
<span class="ln">Cum vix intrare posset ad praesepia, </span><br/>
<span class="ln">Monstrabat vitulus quo se pacto plecteret. </span><br/>
<span class="ln">Tace inquit ante hoc novi quam tu natus es. </span><br/>
<span class="ln">Qui doctiorem emendat sibi dici putet. </span><span class="ln-no">5</span><br/>
</p>
</div>

<div class="poem">
<h3 id="fabula-10">Fabula 10</h3>    
<p class="poem-title">Canis et sus et venator.</p>
<p> 
<span class="ln">Adversus omnes fortis veloces feras </span><br/>
<span class="ln">Canis cum domino semper fecisset satis, </span><br/>
<span class="ln">Languere coepit annis ingravantibus. </span><br/>
<span class="ln">Aliquando obiectus hispidi pugnae suis </span><br/>
<span class="ln">Arripuit aurem, sed cariosis dentibus </span><span class="ln-no">5</span><br/>
<span class="ln">Praedam dimisit. Hic tunc venator dolens </span><br/>
<span class="ln">Canem obiurgabat. Cui latrans contra senex: </span><br/>
<span class="ln">Non te destituit animus, sed vires meae. </span><br/>
<span class="ln">Quod fuimus laudas, si iam damnas quod sumus. </span><br/>
<span class="ln">Hoc cur, Philete, scripserim, pulchre vides.  </span><span class="ln-no">10</span><br/>
</p>
</div>

    
  </body>
</html>
