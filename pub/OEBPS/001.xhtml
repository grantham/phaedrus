<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <title>LIBER I</title>
    <link rel="stylesheet" type="text/css" href="style.css" />
  </head>
  <body>
    <br/>
    <div class="liber">
      <h3>PHAEDRI AUGUSTI LIBERTI</h3>
      <h1>FABULARUM AESOPIARUM</h1>
      <h2>Liber Primus</h2>
    </div>
    
<div class="poem">
<p class="poem-title" id="prologus">PROLOGUS</p>
<p>
      <span class="ln">Aesopus auctor quam materiam repperit, </span><br/>
      <span class="ln">Hanc ego polivi versibus senariis. </span><br/>
      <span class="ln">Duplex libelli dos est: quod risum movet </span><br/>
      <span class="ln">Et quod prudenti vitam consilio monet. </span><br/>
      <span class="ln">Calumniari si quis autem voluerit,</span><span class="ln-no">5</span><br/>
      <span class="ln">Quod arbores loquantur, non tantum ferae,</span><br/>
      <span class="ln">Fictis iocari nos meminerit fabulis.</span><br/>
    </p>
</div>

<div class="poem">
<h3 id="fabula-1">Fabula 1</h3>  
<p class="poem-title">Lupus et agnus.</p>
<p>
<span class="ln">Ad rivum eundem lupus et agnus venerant </span><br/>
<span class="ln">Siti compulsi; superior stabat lupus </span><br/>
<span class="ln">Longeque inferior agnus. Tunc fauce improba  </span><br/>
<span class="ln">Latro incitatus iurgii causam intulit. </span><br/>
<span class="ln">Cur, inquit, turbulentam fecisti mihi </span><span class="ln-no">5</span><br/>
<span class="ln">Aquam bibenti? Laniger contra timens: </span><br/>
<span class="ln">Qui possum, quaeso, facere, quod quereris, lupe? </span><br/>
<span class="ln">A te decurrit ad meos haustus liquor. </span><br/>
<span class="ln">Repulsus ille veritatis viribus: </span><br/>
<span class="ln">Ante hos sex menses male, ait, dixisti mihi. </span><span class="ln-no">10</span><br/>
<span class="ln">Respondit agnus: Equidem natus non eram. </span><br/>
<span class="ln">Pater hercle tuus, ille inquit, male dixit mihi. </span><br/>
<span class="ln">Atque ita correptum lacerat iniusta nece. </span><br/>
<span class="ln">Haec propter illos scripta est homines fabula, </span><br/>
<span class="ln">Qui fictis causis innocentes opprimunt. </span><span class="ln-no">15</span><br/>
</p>
</div>

<div class="poem">
<h3 id="fabula-2">Fabula 2</h3>  
<p class="poem-title">Ranae regem petierunt.</p>
<p>
<span class="ln">Athenae cum florerent aequis legibus, </span><br/>
<span class="ln">Procax libertas civitatem miscuit </span><br/>
<span class="ln">Frenumque solvit pristinum licentia. </span><br/>
<span class="ln">Hic conspiratis factionum partibus </span><br/>
<span class="ln">Arcem tyrannus occupat Pisistratus. </span><span class="ln-no">5</span><br/>
<span class="ln">Cum tristem servitutem flerent Attici, </span><br/>
<span class="ln">(Non quia crudelis ille, sed quoniam gravis </span><br/>
<span class="ln">Omnino insuetis), onus et coepissent queri, </span><br/>
<span class="ln">Aesopus talem tum fabellam rettulit.  </span><br/>
<span class="ln">Ranae vagantes liberis paludibus </span><span class="ln-no">10</span><br/>
<span class="ln">Clamore magno regem petiere a Iove, </span><br/>
<span class="ln">Qui dissolutos mores vi compesceret. </span><br/>
<span class="ln">Pater deorum risit atque illis dedit </span><br/>
<span class="ln">Parvum tigillum, missum quod subito vadi </span><br/>
<span class="ln">Motu sonoque terruit pavidum genus. </span><span class="ln-no">15</span><br/>
<span class="ln">Hoc mersum limo cum iaceret diutius, </span><br/>
<span class="ln">Forte una tacite profert e stagno caput </span><br/>
<span class="ln">Et explorato rege cunctas evocat. </span><br/>
<span class="ln">Illae timore posito certatim adnatant </span><br/>
<span class="ln">Lignumque supera turba petulans insilit. </span><span class="ln-no">20</span><br/>
<span class="ln">Quod cum inquinassent omni contumelia, </span><br/>
<span class="ln">Alium rogantes regem misere ad Iovem, </span><br/>
<span class="ln">Inutilis quoniam esset qui fuerat datus. </span><br/>
<span class="ln">Tum misit illis hydrum, qui dente aspero </span><br/>
<span class="ln">Corripere coepit singulas. Frustra necem </span><span class="ln-no">25</span><br/>
<span class="ln">Fugitant inertes, vocem praecludit metus. </span><br/>
<span class="ln">Furtim igitur dant Mercurio mandata ad Iovem, </span><br/>
<span class="ln">Afflictis ut succurrat. Tunc contra deus: </span><br/>
<span class="ln">Quia noluistis vestrum ferre inquit bonum, </span><br/>
<span class="ln">Malum perferte. &#2014; Vos quoque, o cives, ait,</span><span class="ln-no">30</span><br/>
<span class="ln">Hoc sustinete, maius ne veniat malum. </span><br/>
</p>
</div>

<div class="poem">
<h3 id="fabula-3">Fabula 3</h3>  
<p class="poem-title">Graculus superbus et pavo.</p>
<p> 
<span class="ln">Ne gloriari libeat alienis bonis </span><br/>
<span class="ln">Suoque potius habitu vitam degere, </span><br/>
<span class="ln">Aesopus nobis hoc exemplum prodidit.  </span><br/>
<span class="ln">Tumens inani graculus superbia, </span><br/>
<span class="ln">Pennas pavoni quae deciderant sustulit </span><span class="ln-no">5</span><br/>
<span class="ln">Seque exornavit. Deinde contemnens suos </span><br/>
<span class="ln">Se inmiscuit pavonum formoso gregi. </span><br/>
<span class="ln">Illi inpudenti pennas eripiunt avi </span><br/>
<span class="ln">Fugantque rostris. Male mulcatus graculus </span><br/>
<span class="ln">Redire maerens coepit ad proprium genus; </span><span class="ln-no">10</span><br/>
<span class="ln">A quo repulsus tristem sustinuit notam. </span><br/>
<span class="ln">Tum quidam ex illis, quos prius despexerat: </span><br/>
<span class="ln">Contentus nostris si fuisses sedibus </span><br/>
<span class="ln">Et quod natura dederat voluisses pati, </span><br/>
<span class="ln">Nec illam expertus esses contumeliam </span><span class="ln-no">15</span><br/>
<span class="ln">Nec hanc repulsam tua sentiret calamitas. </span><br/>
</p>
</div>

<div class="poem">
<h3 id="fabula-4">Fabula 4</h3>  
<p class="poem-title">Canis per fluvium carnem ferens.</p>
<p> 
<span class="ln">Amittit merito proprium qui alienum adpetit. </span><br/>
<span class="ln">Canis per flumen carnem cum ferret natans, </span><br/>
<span class="ln">Lympharum in speculo vidit simulacrum suum, </span><br/>
<span class="ln">Aliamque praedam ab altero ferri putans </span><br/>
<span class="ln">Eripere voluit; verum decepta aviditas </span><span class="ln-no">5</span><br/>
<span class="ln">Et quem tenebat ore dimisit cibum, </span><br/>
<span class="ln">Nec quem petebat potuit adeo adtingere.  </span><br/>
</p>
</div>

<div class="poem">
<h3 id="fabula-5">Fabula 5</h3>  
<p class="poem-title">Vacca, capella, ovis, et leo.</p>
<p> 
<span class="ln">Numquam est fidelis cum potente societas: </span><br/>
<span class="ln">Testatur haec fabella propositum meum. </span><br/>
<span class="ln">Vacca et capella et patiens ovis iniuriae </span><br/>
<span class="ln">Socii fuere cum leone in saltibus. </span><br/>
<span class="ln">Hi cum cepissent cervum vasti corporis, </span><span class="ln-no">5</span><br/>
<span class="ln">Sic est locutus, partibus factis, leo: </span><br/>
<span class="ln">Ego primam tollo, &#2020;nominor quia leo; </span><br/>
<span class="ln">Secundam, quia sum fortis, tribuetis mihi; </span><br/>
<span class="ln">Tum, quia plus valeo, me sequetur tertia; </span><br/>
<span class="ln">Malo afficietur si quis quartam tetigerit. </span><span class="ln-no">10</span><br/>
<span class="ln">Sic totam praedam sola improbitas abstulit. </span><br/>
</p>
</div>

<div class="poem">
<h3 id="fabula-6">Fabula 6</h3>  
<p class="poem-title">Ranae ad solem.</p>
<p> 
<span class="ln">Vicini furis celebres vidit nuptias </span><br/>
<span class="ln">Aesopus et continuo narrare incipit: </span><br/>
<span class="ln">Uxorem quondam Sol cum vellet ducere,  </span><br/>
<span class="ln">Clamorem ranae sustulere ad sidera. </span><br/>
<span class="ln">Convicio permotus quaerit Iuppiter </span><span class="ln-no">5</span><br/>
<span class="ln">Causam querelae. Quaedam tum stagni incola: </span><br/>
<span class="ln">Nunc inquit omnes unus exurit lacus </span><br/>
<span class="ln">Cogitque miseras arida sede emori. </span><br/>
<span class="ln">Quidnam futurum est, si crearit liberos? </span><br/>
</p>
</div>

<div class="poem">
<h3 id="fabula-7">Fabula 7</h3>  
<p class="poem-title">Vulpis ad personam tragicam.</p>
<p> 
<span class="ln">Personam tragicam forte vulpes viderat: </span><br/>
<span class="ln">O quanta species, inquit, cerebrum non habet! </span><br/>
<span class="ln">Hoc illis dictum est, quibus honorem et gloriam </span><br/>
<span class="ln">Fortuna tribuit, sensum communem abstulit. </span><br/>
</p>
</div>

<div class="poem">
<h3 id="fabula-8">Fabula 8</h3>  
<p class="poem-title">Lupus et gruis.</p>
<p> 
<span class="ln">Qui pretium meriti ab improbis desiderat, </span><br/>
<span class="ln">Bis peccat: primum quoniam indignos adiuvat; </span><br/>
<span class="ln">Impune abire deinde quia iam non potest. </span><br/>
<span class="ln">Os devoratum fauce cum haereret lupi, </span><br/>
<span class="ln">Magno dolore victus coepit singulos </span><span class="ln-no">5</span><br/>
<span class="ln">Illicere pretio, ut illud extraherent malum. </span><br/>
<span class="ln">Tandem persuasa est iure iurando gruis, </span><br/>
<span class="ln">Gulaeque credens colli longitudinem,  </span><br/>
<span class="ln">Periculosam fecit medicinam lupo. </span><br/>
<span class="ln">Pro quo cum pactum flagitaret praemium: </span><span class="ln-no">10</span><br/>
<span class="ln">Ingrata es inquit ore quae nostro caput </span><br/>
<span class="ln">Incolume abstuleris et mercedem postules. </span><br/>
</p>
</div>

<div class="poem">
<h3 id="fabula-9">Fabula 9</h3>  
<p class="poem-title">Passer ad leporem consiliator.</p>
<p> 
<span class="ln">Sibi non cavere et aliis consilium dare </span><br/>
<span class="ln">Stultum esse paucis ostendemus versibus. </span><br/>
<span class="ln">Oppressum ab aquila, fletus edentem graves, </span><br/>
<span class="ln">Leporem obiurgabat passer: Ubi pernicitas </span><br/>
<span class="ln">Nota inquit illa est? Quid ita cessarunt pedes? </span><span class="ln-no">5</span><br/>
<span class="ln">Dum loquitur, ipsum accipiter necopinum rapit </span><br/>
<span class="ln">Questuque vano clamitantem interficit. </span><br/>
<span class="ln">Lepus semianimus mortis in solacio: </span><br/>
<span class="ln">Qui modo securus nostra irridebas mala, </span><br/>
<span class="ln">Simili querela fata deploras tua. </span><span class="ln-no">10</span><br/>
</p>
</div>

<div class="poem">
<h3 id="fabula-10">Fabula 10</h3>  
<p class="poem-title">Lupus et vulpes iudice simio.</p>
<p> 
<span class="ln">Quicumque turpi fraude semel innotuit, </span><br/>
<span class="ln">Etiam si verum dicit, amittit fidem. </span><br/>
<span class="ln">Hoc attestatur brevis Aesopi fabula.  </span><br/>
<span class="ln">Lupus arguebat vulpem furti crimine; </span><br/>
<span class="ln">Negabat illa se esse culpae proximam. </span><span class="ln-no">5</span><br/>
<span class="ln">Tunc iudex inter illos sedit simius. </span><br/>
<span class="ln">Uterque causam cum perorassent suam, </span><br/>
<span class="ln">Dixisse fertur simius sententiam: </span><br/>
<span class="ln">Tu non videris perdidisse quod petis; </span><br/>
<span class="ln">Te credo surripuisse quod pulchre negas. </span><span class="ln-no">10</span><br/>
</p>
</div>

<div class="poem">
<h3 id="fabula-11">Fabula 11</h3>  
<p class="poem-title">Asinus et leo venantes.</p>
<p> 
<span class="ln">Virtutis expers, verbis iactans gloriam, </span><br/>
<span class="ln">Ignotos fallit, notis est derisui. </span><br/>
<span class="ln">Venari asello comite cum vellet leo, </span><br/>
<span class="ln">Contexit illum frutice et admonuit simul, </span><br/>
<span class="ln">Ut insueta voce terreret feras, </span><span class="ln-no">5</span><br/>
<span class="ln">Fugientes ipse exciperet. Hic auritulus </span><br/>
<span class="ln">Clamorem subito totis tollit viribus </span><br/>
<span class="ln">Novoque turbat bestias miraculo. </span><br/>
<span class="ln">Quae dum paventes exitus notos petunt, </span><br/>
<span class="ln">Leonis affliguntur horrendo impetu. </span><span class="ln-no">10</span><br/>
<span class="ln">Qui postquam caede fessus est, asinum evocat </span><br/>
<span class="ln">Iubetque vocem premere. Tunc ille insolens:  </span><br/>
<span class="ln">Qualis videtur opera tibi vocis meae? </span><br/>
<span class="ln">Insignis inquit sic ut, nisi nossem tuum </span><br/>
<span class="ln">Animum genusque, simili fugissem metu. </span><span class="ln-no">15</span><br/>
</p>
</div>

<div class="poem">
<h3 id="fabula-12">Fabula 12</h3>  
<p class="poem-title">Cervus ad fontem.</p>
<p> 
<span class="ln">Laudatis utiliora quae contempseris </span><br/>
<span class="ln">Saepe inveniri haec asserit narratio.</span><br/>
<span class="ln">Ad fontem cervus, cum bibisset, restitit </span><br/>
<span class="ln">Et in liquore vidit effigiem suam. </span><br/>
<span class="ln">Ibi dum ramosa mirans laudat cornua </span><span class="ln-no">5</span><br/>
<span class="ln">Crurumque nimiam tenuitatem vituperat, </span><br/>
<span class="ln">Venantum subito vocibus conterritus </span><br/>
<span class="ln">Per campum fugere coepit et cursu levi </span><br/>
<span class="ln">Canes elusit. Silva tum excepit ferum, </span><br/>
<span class="ln">In qua retentis impeditus cornibus </span><span class="ln-no">10</span><br/>
<span class="ln">Lacerari coepit morsibus saevis canum. </span><br/>
<span class="ln">Tunc moriens edidisse vocem hanc dicitur: </span><br/>
<span class="ln">O me infelicem! qui nunc demum intellego </span><br/>
<span class="ln">Utilia mihi quam fuerint quae despexeram, </span><br/>
<span class="ln">Et quae laudaram quantum luctus habuerint.  </span><span class="ln-no">15</span><br/>
</p>
</div>

<div class="poem">
<h3 id="fabula-13">Fabula 13</h3>  
<p class="poem-title">Vulpes et corvus.</p>
<p> 
<span class="ln">Qui se laudari gaudet verbis subdolis, </span><br/>
<span class="ln">Fere dat poenas turpi paenitentia. </span><br/>
<span class="ln">Cum de fenestra corvus raptum caseum </span><br/>
<span class="ln">Comesse vellet, celsa residens arbore, </span><br/>
<span class="ln">Vulpes hunc vidit, deinde sic coepit loqui: </span><span class="ln-no">5</span><br/>
<span class="ln">O qui tuarum, corve, pennarum est nitor! </span><br/>
<span class="ln">Quantum decoris corpore et vultu geris! </span><br/>
<span class="ln">Si vocem haberes, nulla prior ales foret. </span><br/>
<span class="ln">At ille stultus, dum vult vocem ostendere, </span><br/>
<span class="ln">Emisit ore caseum, quem celeriter </span><span class="ln-no">10</span><br/>
<span class="ln">Dolosa vulpes avidis rapuit dentibus. </span><br/>
<span class="ln">Tunc demum ingemuit corvi deceptus stupor. </span><br/>
<span class="ln">[Hac re probatur quantum ingenium valet; </span><br/>
<span class="ln">Virtute semper praevalet sapientia.]  </span><br/>
</p>
</div>

<div class="poem">
<h3 id="fabula-14">Fabula 14</h3>  
<p class="poem-title">Ex sutore medicus.</p>
<p> 
<span class="ln">Malus cum sutor inopia deperditus </span><br/>
<span class="ln">Medicinam ignoto facere coepisset loco </span><br/>
<span class="ln">Et venditaret falso antidotum nomine, </span><br/>
<span class="ln">Verbosis acquisivit sibi famam strophis. </span><br/>
<span class="ln">Hic cum iaceret morbo confectus gravi </span><span class="ln-no">5</span><br/>
<span class="ln">Rex urbis, eius experiendi gratia </span><br/>
<span class="ln">Scyphum poposcit: fusa dein simulans aqua </span><br/>
<span class="ln">Miscere illius antidoto se toxicum, </span><br/>
<span class="ln">Ebibere iussit ipsum posito praemio. </span><br/>
<span class="ln">Timore mortis ille tum confessus est </span><span class="ln-no">10</span><br/>
<span class="ln">Non artis ulla medicum se prudentia, </span><br/>
<span class="ln">Verum stupore vulgi factum nobilem. </span><br/>
<span class="ln">Rex advocata contione haec addidit: </span><br/>
<span class="ln">Quantae putatis esse vos dementiae, </span><br/>
<span class="ln">Qui capita vestra non dubitatis credere, </span><span class="ln-no">15</span><br/>
<span class="ln">Cui calceandos nemo commisit pedes? </span><br/>
<span class="ln">Hoc pertinere vere ad illos dixerim, </span><br/>
<span class="ln">Quorum stultitia quaestus impudentiae est.  </span><br/>
</p>
</div>

<div class="poem">
<h3 id="fabula-15">Fabula 15</h3>  
<p class="poem-title">Asinus ad senem pastorem.</p>
<p> 
<span class="ln">In principatu commutando saepius </span><br/>
<span class="ln">Nil praeter domini mores mutant pauperes. </span><br/>
<span class="ln">Id esse verum parva haec fabella indicat. </span><br/>
<span class="ln">Asellum in prato timidus pascebat senex. </span><br/>
<span class="ln">Is hostium clamore subito territus </span><span class="ln-no">5</span><br/>
<span class="ln">Suadebat asino fugere, ne possent capi. </span><br/>
<span class="ln">At ille lentus: Quaeso, num binas mihi </span><br/>
<span class="ln">Clitellas impositurum victorem putas? </span><br/>
<span class="ln">Senex negavit. Ergo quid refert mea </span><br/>
<span class="ln">Cui serviam clitellas cum portem meas? </span><span class="ln-no">10</span><br/>
</p>
</div>

<div class="poem">
<h3 id="fabula-16">Fabula 16</h3>  
<p class="poem-title">Ovis, cervus, et lupus.</p>
<p> 
<span class="ln">Fraudator homines cum advocat sponsum improbos, </span><br/>
<span class="ln">Non rem expedire, sed mala videre expetit. </span><br/>
<span class="ln">Ovem rogabat cervus modium tritici </span><br/>
<span class="ln">Lupo sponsore. At illa praemetuens dolum: </span><br/>
<span class="ln">Rapere atque abire semper assuevit lupus, </span><span class="ln-no">5</span><br/>
<span class="ln">Tu de conspectu fugere veloci impetu; </span><br/>
<span class="ln">Ubi vos requiram cum dies advenerit?  </span><br/>
</p>
</div>

<div class="poem">
<h3 id="fabula-17">Fabula 17</h3>  
<p class="poem-title">Ovis, canis, et lupus.</p>
<p> 
<span class="ln">Solent mendaces luere poenas malefici. </span><br/>
<span class="ln">Calumniator ab ove cum peteret canis, </span><br/>
<span class="ln">Quem commendasse panem se contenderet, </span><br/>
<span class="ln">Lupus citatus testis non unum modo </span><br/>
<span class="ln">Deberi dixit, verum affirmavit decem. </span><span class="ln-no">5</span><br/>
<span class="ln">Ovis damnata falso testimonio </span><br/>
<span class="ln">Quod non debebat solvit. Post paucos dies </span><br/>
<span class="ln">Bidens iacentem in fovea conspexit lupum: </span><br/>
<span class="ln">Haec inquit merces fraudis a superis datur. </span><br/>
</p>
</div>

<div class="poem">
<h3 id="fabula-18">Fabula 18</h3>  
<p class="poem-title">Mulier parturiens.</p>
<p> 
<span class="ln">Nemo libenter recolit qui laesit locum. </span><br/>
<span class="ln">Instante partu mulier actis mensibus </span><br/>
<span class="ln">Humi iacebat flebilis gemitus ciens. </span><br/>
<span class="ln">Vir est hortatus, corpus lecto reciperet,  </span><br/>
<span class="ln">Onus naturae melius quo deponeret. </span><span class="ln-no">5</span><br/>
<span class="ln">Minime, inquit, illo posse confido loco </span><br/>
<span class="ln">Malum finiri, quo conceptum est initio. </span><br/>
</p>
</div>

<div class="poem">
<h3 id="fabula-19">Fabula 19</h3>  
<p class="poem-title">Canis parturiens.</p>
<p> 
<span class="ln">Habent insidias hominis blanditiae mali: </span><br/>
<span class="ln">Quas ut vitemus versus subiecti monent. </span><br/>
<span class="ln">Canis parturiens cum rogasset alteram, </span><br/>
<span class="ln">Ut fetum in eius tugurio deponeret, </span><br/>
<span class="ln">Facile impetravit: dein reposcenti locum </span><span class="ln-no">5</span><br/>
<span class="ln">Preces admovit, tempus exorans breve, </span><br/>
<span class="ln">Dum firmiores posset catulos ducere. </span><br/>
<span class="ln">Hoc quoque consumpto flagitari validius </span><br/>
<span class="ln">Cubile coepit. Si mihi et turbae meae </span><br/>
<span class="ln">Par inquit esse potueris, cedam loco.  </span><span class="ln-no">10</span><br/>
</p>
</div>

<div class="poem">
<h3 id="fabula-20">Fabula 20</h3>  
<p class="poem-title">Canes famelici.</p>
<p> 
<span class="ln">Stultum consilium non modo effectu caret, </span><br/>
<span class="ln">Sed ad perniciem quoque mortalis devocat. </span><br/>
<span class="ln">Corium depressum in fluvio viderunt canes. </span><br/>
<span class="ln">Id ut comesse extractum possent facilius, </span><br/>
<span class="ln">Aquam coepere ebibere: sed rupti prius </span><span class="ln-no">5</span><br/>
<span class="ln">Periere quam quod petierant contingerent. </span><br/>
</p>
</div>

<div class="poem">
<h3 id="fabula-21">Fabula 21</h3>  
<p class="poem-title">Leo senex, aper, taurus, et asinus.</p>
<p> 
<span class="ln">Quicumque amisit dignitatem pristinam, </span><br/>
<span class="ln">Ignavis etiam iocus est in casu gravi. </span><br/>
<span class="ln">Defectus annis et desertus viribus </span><br/>
<span class="ln">Leo cum iaceret spiritum extremum trahens, </span><br/>
<span class="ln">Aper fulmineis venit ad eum dentibus </span><span class="ln-no">5</span><br/>
<span class="ln">Et vindicavit ictu veterem iniuriam. </span><br/>
<span class="ln">Infestis taurus mox confodit cornibus </span><br/>
<span class="ln">Hostile corpus. Asinus, ut vidit ferum </span><br/>
<span class="ln">Impune laedi, calcibus frontem extudit. </span><br/>
<span class="ln">At ille exspirans: Fortis indigne tuli  </span><span class="ln-no">10</span><br/>
<span class="ln">Mihi insultare: te, naturae dedecus, </span><br/>
<span class="ln">Quod ferre certe cogor bis videor mori. </span><br/>
</p>
</div>

<div class="poem">
<h3 id="fabula-22">Fabula 22</h3>  
<p class="poem-title">Mustela et homo</p>
<p> 
<span class="ln">Mustela ab homine prensa cum instantem necem </span><br/>
<span class="ln">Effugere vellet: Parce, quaeso inquit mihi, </span><br/>
<span class="ln">Quae tibi molestis muribus purgo domum. </span><br/>
<span class="ln">Respondit ille: Faceres si causa mea, </span><br/>
<span class="ln">Gratum esset et dedissem veniam supplici. </span><span class="ln-no">5</span><br/>
<span class="ln">Nunc quia laboras ut fruaris reliquiis, </span><br/>
<span class="ln">Quas sunt rosuri, simul et ipsos devores, </span><br/>
<span class="ln">Noli imputare vanum beneficium mihi. </span><br/>
<span class="ln">Atque ita locutus improbam leto dedit. </span><br/>
<span class="ln">Hoc in se dictum debent illi agnoscere, </span><span class="ln-no">10</span><br/>
<span class="ln">Quorum privata servit utilitas sibi, </span><br/>
<span class="ln">Et meritum inane iactant imprudentibus. </span><br/>
</p>
</div>

<div class="poem">
<h3 id="fabula-23">Fabula 23</h3>  
<p class="poem-title">Canis fidelis.</p>
<p> 
<span class="ln">Repente liberalis stultis gratus est, </span><br/>
<span class="ln">Verum peritis irritos tendit dolos.  </span><br/>
<span class="ln">Nocturnus cum fur panem misisset cani, </span><br/>
<span class="ln">Obiecto temptans an cibo posset capi: </span><br/>
<span class="ln">Heus inquit linguam vis meam praecludere, </span><span class="ln-no">5</span><br/>
<span class="ln">Ne latrem pro re domini? Multum falleris. </span><br/>
<span class="ln">Namque ista subita me iubet benignitas </span><br/>
<span class="ln">Vigilare, facias ne mea culpa lucrum. </span><br/>
</p>
</div>

<div class="poem">
<h3 id="fabula-24">Fabula 24</h3>  
<p class="poem-title">Rana rupta et bos.</p>
<p> 
<span class="ln">Inops, potentem dum vult imitari, perit. </span><br/>
<span class="ln">In prato quondam rana conspexit bovem </span><br/>
<span class="ln">Et tacta invidia tantae magnitudinis </span><br/>
<span class="ln">Rugosam inflavit pellem: tum natos suos </span><br/>
<span class="ln">Interrogavit, an bove esset latior. </span><span class="ln-no">5</span><br/>
<span class="ln">Illi negarunt. Rursus intendit cutem </span><br/>
<span class="ln">Maiore nisu et simili quaesivit modo, </span><br/>
<span class="ln">Quis maior esset. Illi dixerunt bovem. </span><br/>
<span class="ln">Novissime indignata dum vult validius </span><br/>
<span class="ln">Inflare sese, rupto iacuit corpore. </span><span class="ln-no">10</span><br/>
</p>
</div>

<div class="poem">
<h3 id="fabula-25">Fabula 25</h3>  
<p class="poem-title">Canes et corcodili.</p>
<p> 
<span class="ln">Consilia qui dant prava cautis hominibus, </span><br/>
<span class="ln">Et perdunt operam et deridentur turpiter. </span><br/>
<span class="ln">Canes currentes bibere in Nilo flumine,  </span><br/>
<span class="ln">A corcodilis ne rapiantur, traditum est. </span><br/>
<span class="ln">Igitur cum currens bibere coepisset canis, </span><span class="ln-no">5</span><br/>
<span class="ln">Sic corcodilus: Quamlibet lambe otio; </span><br/>
<span class="ln">Noli vereri. At ille: Facerem mehercule, </span><br/>
<span class="ln">Nisi esse scirem carnis te cupidum meae.</span><br/>
</p>
</div>

<div class="poem">
<h3 id="fabula-26">Fabula 26</h3>  
<p class="poem-title">Vulpes et ciconia.</p>
<p> 
<span class="ln">Nulli nocendum: si quis vero laeserit, </span><br/>
<span class="ln">Multandum simili iure fabella admonet. </span><br/>
<span class="ln">Vulpes ad cenam dicitur ciconiam </span><br/>
<span class="ln">Prior invitasse et illi in patina liquidam </span><br/>
<span class="ln">Posuisse sorbitionem, quam nullo modo </span><span class="ln-no">5</span><br/>
<span class="ln">Gustare esuriens potuerit ciconia. </span><br/>
<span class="ln">Quae vulpem cum revocasset, intrito cibo </span><br/>
<span class="ln">Plenam lagonam posuit: huic rostrum inserens </span><br/>
<span class="ln">Satiatur ipsa et torquet convivam fame. </span><br/>
<span class="ln">Quae cum lagonae collum frustra lamberet, </span><span class="ln-no">10</span><br/>
<span class="ln">Peregrinam sic locutam volucrem accepimus: </span><br/>
<span class="ln">Sua quisque exempla debet aequo animo pati.  </span><br/>
</p>
</div>

<div class="poem">
<h3 id="fabula-27">Fabula 27</h3>  
<p class="poem-title">Canis et thesaurus et vulturius.</p>
<p> 
<span class="ln">[Haec res avaris esse conveniens potest </span><br/>
<span class="ln">Et qui humiles nati dici locupletes student.]</span><br/>
<span class="ln">Humana effodiens ossa thesaurum canis </span><br/>
<span class="ln">Invenit, et violarat quia Manes deos, </span><br/>
<span class="ln">Iniecta est illi divitiarum cupiditas, </span><span class="ln-no">5</span><br/>
<span class="ln">Poenas ut sanctae Religioni penderet. </span><br/>
<span class="ln">Itaque, aurum dum custodit oblitus cibi, </span><br/>
<span class="ln">Fame est consumptus; quem stans vulturius super </span><br/>
<span class="ln">Fertur locutus: O canis, merito iaces, </span><br/>
<span class="ln">Qui concupisti subito regales opes, </span><span class="ln-no">10</span><br/>
<span class="ln">Trivio conceptus, educatus stercore. </span><br/>
</p>
</div>

<div class="poem">
<h3 id="fabula-28">Fabula 28</h3>  
<p class="poem-title">Vulpes et aquila.</p>
<p> 
<span class="ln">Quamvis sublimes debent humiles metuere, </span><br/>
<span class="ln">Vindicta docili quia patet sollertiae. </span><br/>
<span class="ln">Vulpinos catulos aquila quondam sustulit </span><br/>
<span class="ln">Nidoque posuit pullis, escam ut carperent. </span><br/>
<span class="ln">Hanc persecuta mater orare incipit, </span><span class="ln-no">5</span><br/>
<span class="ln">Ne tantum miserae luctum importaret sibi. </span><br/>
<span class="ln">Contempsit illa, tuta quippe ipso loco. </span><br/>
<span class="ln">Vulpes ab ara rapuit ardentem facem  </span><br/>
<span class="ln">Totamque flammis arborem circumdedit, </span><br/>
<span class="ln">Hosti dolorem damno miscens sanguinis. </span><span class="ln-no">10</span><br/>
<span class="ln">Aquila ut periclo mortis eriperet suos </span><br/>
<span class="ln">Incolumes natos supplex vulpi tradidit. </span><br/>
</p>
</div>

<div class="poem">
<h3 id="fabula-29">Fabula 29</h3>  
<p class="poem-title">Asinus inridens aprum.</p>
<p> 
<span class="ln">Plerumque stulti risum dum captant levem, </span><br/>
<span class="ln">Gravi destringunt alios contumelia </span><br/>
<span class="ln">Et sibi nocivum concitant periculum. </span><br/>
<span class="ln">Asellus apro cum fuisset obvius: </span><br/>
<span class="ln">Salve inquit frater. Ille indignans repudiat </span><span class="ln-no">5</span><br/>
<span class="ln">Officium et quaerit, cur sic mentiri velit. </span><br/>
<span class="ln">Asinus demisso pene: Similem si negas </span><br/>
<span class="ln">Tibi me esse, certe simile est hoc rostro tuo. </span><br/>
<span class="ln">Aper, cum vellet facere generosum impetum, </span><br/>
<span class="ln">Repressit iram et: Facilis vindicta est mihi, </span><span class="ln-no">10</span><br/>
<span class="ln">Sed inquinari nolo ignavo sanguine. </span><br/>
</p>
</div>

<div class="poem">
<h3 id="fabula-30">Fabula 30</h3>  
<p class="poem-title">Ranae metuentes taurorum proelia.</p>
<p> 
<span class="ln">Humiles laborant ubi potentes dissident. </span><br/>
<span class="ln">Rana in palude pugnam taurorum intuens: </span><br/>
<span class="ln">Heu quanta nobis instat pernicies! ait. </span><br/>
<span class="ln">Interrogata ab alia cur hoc diceret, </span><br/>
<span class="ln">De principatu cum illi certarent gregis  </span><span class="ln-no">5</span><br/>
<span class="ln">Longeque ab ipsis degerent vitam boves: </span><br/>
<span class="ln">Est statio separata ac diversum genus; </span><br/>
<span class="ln">Expulsus regno nemoris qui profugerit, </span><br/>
<span class="ln">Paludis in secreta veniet latibula </span><br/>
<span class="ln">Et proculcatas obteret duro pede. </span><span class="ln-no">10</span><br/>
<span class="ln">Ita caput ad nostrum furor illorum pertinet. </span><br/>
</p>
</div>

<div class="poem">
<h3 id="fabula-31">Fabula 31</h3>  
<p class="poem-title">Milvus et columbae.</p>
<p> 
<span class="ln">Qui se committit homini tutandum improbo, </span><br/>
<span class="ln">Auxilia dum requirit, exitium invenit. </span><br/>
<span class="ln">Columbae saepe cum fugissent miluum </span><br/>
<span class="ln">Et celeritate pennae vitassent necem, </span><br/>
<span class="ln">Consilium raptor vertit ad fallaciam </span><span class="ln-no">5</span><br/>
<span class="ln">Et genus inerme tali decepit dolo: </span><br/>
<span class="ln">Quare sollicitum potius aevum ducitis, </span><br/>
<span class="ln">Quam regem me creatis icto foedere, </span><br/>
<span class="ln">Qui vos ab omni tutas praestem iniuria? </span><br/>
<span class="ln">Illae credentes tradunt sese miluo; </span><span class="ln-no">10</span><br/>
<span class="ln">Qui regnum adeptus coepit vesci singulas </span><br/>
<span class="ln">Et exercere imperium saevis unguibus. </span><br/>
<span class="ln">Tunc de reliquis una: Merito plectimur.  </span><br/>
</p>
</div>



  </body>
</html>
