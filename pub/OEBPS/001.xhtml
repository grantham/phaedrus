<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <title>LIBER I</title>
    <link rel="stylesheet" type="text/css" href="./style.css" />
  </head>
  <body>
    <br/>
    <div class="liber">
      <h3>PHAEDRI AUGUSTI LIBERTI</h3>
      <h1>FABULARUM AESOPIARUM</h1>
      <h2>Liber Primus</h2>
    </div>
    
    <div class="poem">
      <p class="poem-title" id="prologus">PROLOGUS</p>
      <p class="ln">Aesopus auctor quam materiam repperit, </p>
      <p class="ln">Hanc ego polivi versibus senariis. </p>
      <p class="ln">Duplex libelli dos est: quod risum movet </p>
      <p class="ln">Et quod prudenti vitam consilio monet. </p>
      <p class="ln">Calumniari si quis autem voluerit,<span  class="ln-no">5</span></p>
      <p class="ln">Quod arbores loquantur, non tantum ferae,</p>
      <p class="ln">Fictis iocari nos meminerit fabulis.</p>
    </div>
    
    
    <div class="poem">
      <h3 id="fabula-1">Fabula 1</h3>  
      <p class="poem-title">Lupus et agnus.</p>

      <figure class="illustration">
	<img src="images/l1-f1-155-2-43-stein-Lupus_et_Agnus.png"
	     alt="lupus agnum maledicit" />
	<figcaption>...ante hos sex menses male, ait, dixisti mihi.
	</figcaption>
      </figure>

      <p class="ln">Ad rivum eundem lupus et agnus venerant </p>
      <p class="ln">Siti compulsi; superior stabat lupus </p>
      <p class="ln">Longeque inferior agnus. Tunc fauce improba  </p>
      <p class="ln">Latro incitatus iurgii causam intulit. </p>
      <p class="ln">Cur, inquit, turbulentam fecisti mihi <span  class="ln-no">5</span></p>
      <p class="ln">Aquam bibenti? Laniger contra timens: </p>
      <p class="ln">Qui possum, quaeso, facere, quod quereris, lupe? </p>
      <p class="ln">A te decurrit ad meos haustus liquor. </p>
      <p class="ln">Repulsus ille veritatis viribus: </p>
      <p class="ln">Ante hos sex menses male, ait, dixisti mihi. <span  class="ln-no">10</span></p>
      <p class="ln">Respondit agnus: Equidem natus non eram. </p>
      <p class="ln">Pater hercle tuus, ille inquit, male dixit mihi. </p>
      <p class="ln">Atque ita correptum lacerat iniusta nece. </p>
      <p class="ln">Haec propter illos scripta est homines fabula, </p>
      <p class="ln">Qui fictis causis innocentes opprimunt. <span  class="ln-no">15</span></p>

      <figure class="illustration">  
	<img src="./images/l1-f1_barlow_Lupus-et-agnus.png"
	     alt="imago de lupo agnoque ad rivum; ex Barlow editione" />
	<figcaption>ad rivum eundem lupus et agnus venerant</figcaption>
      </figure>
      
    </div>

    
    
    <div class="poem">
      <h3 id="fabula-2">Fabula 2</h3>  
      <p class="poem-title">Ranae regem petierunt.</p>

      <figure class="illustration">
	<img src="images/l1-f2-44-21-68-stein-Ranae_Regem_Petunt.png"
	     alt="Iove ligenum in stagnum iecit" />
	<figcaption>Pater deorum risit atque illis dedit parvum tigillum,
	  missum quod subito vadi motu sonoque terruit pavidum genus. 
	</figcaption>
      </figure>

      <p class="ln">Athenae cum florerent aequis legibus, </p>
      <p class="ln">Procax libertas civitatem miscuit </p>
      <p class="ln">Frenumque solvit pristinum licentia. </p>
      <p class="ln">Hic conspiratis factionum partibus </p>
      <p class="ln">Arcem tyrannus occupat Pisistratus. <span  class="ln-no">5</span></p>
      <p class="ln">Cum tristem servitutem flerent Attici, </p>
      <p class="ln">(Non quia crudelis ille, sed quoniam gravis </p>
      <p class="ln">Omnino insuetis), onus et coepissent queri, </p>
      <p class="ln">Aesopus talem tum fabellam rettulit.  </p>
      <p class="ln">Ranae vagantes liberis paludibus <span  class="ln-no">10</span></p>
      <p class="ln">Clamore magno regem petiere a Iove, </p>
      <p class="ln">Qui dissolutos mores vi compesceret. </p>
      <p class="ln">Pater deorum risit atque illis dedit </p>
      <p class="ln">Parvum tigillum, missum quod subito vadi </p>
      <p class="ln">Motu sonoque terruit pavidum genus. <span  class="ln-no">15</span></p>
      <p class="ln">Hoc mersum limo cum iaceret diutius, </p>
      <p class="ln">Forte una tacite profert e stagno caput </p>
      <p class="ln">Et explorato rege cunctas evocat. </p>
      <p class="ln">Illae timore posito certatim adnatant </p>
      <p class="ln">Lignumque supera turba petulans insilit. <span  class="ln-no">20</span></p>
      <p class="ln">Quod cum inquinassent omni contumelia, </p>
      <p class="ln">Alium rogantes regem misere ad Iovem, </p>
      <p class="ln">Inutilis quoniam esset qui fuerat datus. </p>
      <p class="ln">Tum misit illis hydrum, qui dente aspero </p>
      <p class="ln">Corripere coepit singulas. Frustra necem <span  class="ln-no">25</span></p>
      <p class="ln">Fugitant inertes, vocem praecludit metus. </p>
      <p class="ln">Furtim igitur dant Mercurio mandata ad Iovem, </p>
      <p class="ln">Afflictis ut succurrat. Tunc contra deus: </p>
      <p class="ln">Quia noluistis vestrum ferre inquit bonum, </p>
      <p class="ln">Malum perferte. &#2014; Vos quoque, o cives, ait,<span  class="ln-no">30</span></p>
      <p class="ln">Hoc sustinete, maius ne veniat malum. </p>
      
      <figure class="illustration">
	<img src="images/l1-f2_barlow_Ranae-regem-petierunt.png"/>
	<figcaption> ...ranae Iove regem petierunt.</figcaption>
      </figure>
      
    </div>
    
    
    
    <div class="poem">
      <h3 id="fabula-3">Fabula 3</h3>  
      <p class="poem-title">Graculus superbus et pavo.</p>

      <figure class="illustration">
	<img src="images/l1-f3_barlow_Graculus-superbus-et-pavo.png"/>
	<figcaption> ...pennas pavoni quae deciderant sustulit seque exornavit...</figcaption>
      </figure>

      <p class="ln">Ne gloriari libeat alienis bonis </p>
      <p class="ln">Suoque potius habitu vitam degere, </p>
      <p class="ln">Aesopus nobis hoc exemplum prodidit.  </p>
      <p class="ln">Tumens inani graculus superbia, </p>
      <p class="ln">Pennas pavoni quae deciderant sustulit <span  class="ln-no">5</span></p>
      <p class="ln">Seque exornavit. Deinde contemnens suos </p>
      <p class="ln">Se inmiscuit pavonum formoso gregi. </p>
      <p class="ln">Illi inpudenti pennas eripiunt avi </p>
      <p class="ln">Fugantque rostris. Male mulcatus graculus </p>
      <p class="ln">Redire maerens coepit ad proprium genus; <span  class="ln-no">10</span></p>
      <p class="ln">A quo repulsus tristem sustinuit notam. </p>
      <p class="ln">Tum quidam ex illis, quos prius despexerat: </p>
      <p class="ln">Contentus nostris si fuisses sedibus </p>
      <p class="ln">Et quod natura dederat voluisses pati, </p>
      <p class="ln">Nec illam expertus esses contumeliam <span  class="ln-no">15</span></p>
      <p class="ln">Nec hanc repulsam tua sentiret calamitas. </p>
    </div>

    <div class="poem">
      <h3 id="fabula-4">Fabula 4</h3>  
      <p class="poem-title">Canis per fluvium carnem ferens.</p>

      <figure class="illustration">
	<img src="images/l1-f4-133-5-46-stein-Canis_per_Fluvium_Carnem_Ferens.png" />
	<figcaption>...canis per flumen carnem cum ferret natans...
	</figcaption>
      </figure>

      <p class="ln">Amittit merito proprium qui alienum adpetit. </p>
      <p class="ln">Canis per flumen carnem cum ferret natans, </p>
      <p class="ln">Lympharum in speculo vidit simulacrum suum, </p>
      <p class="ln">Aliamque praedam ab altero ferri putans </p>
      <p class="ln">Eripere voluit; verum decepta aviditas <span  class="ln-no">5</span></p>
      <p class="ln">Et quem tenebat ore dimisit cibum, </p>
      <p class="ln">Nec quem petebat potuit adeo adtingere.  </p>

      <figure class="illustration">
	<img src="images/l1-f4_barlow_Canis-per-fluvium-carnem-ferens.png"/>
	<figcaption>...vidit simulacrum suum, aliamque praedam ab altero ferri eripere voluit!</figcaption>
      </figure>

    </div>

    <div class="poem">
      <h3 id="fabula-5">Fabula 5</h3>  
      <p class="poem-title">Vacca, capella, ovis, et leo.</p>

      <figure class="illustration">
	<img src="images/l1-f5-339-6a-47-stein-Vacca_et_Capella_Ovis_et_Leo.png" />
	<figcaption>...ego primam tollo, nominor quia leo...
	</figcaption>
      </figure>

      <p class="ln">Numquam est fidelis cum potente societas: </p>
      <p class="ln">Testatur haec fabella propositum meum. </p>
      <p class="ln">Vacca et capella et patiens ovis iniuriae </p>
      <p class="ln">Socii fuere cum leone in saltibus. </p>
      <p class="ln">Hi cum cepissent cervum vasti corporis, <span  class="ln-no">5</span></p>
      <p class="ln">Sic est locutus, partibus factis, leo: </p>
      <p class="ln">Ego primam tollo, &#2020;nominor quia leo; </p>
      <p class="ln">Secundam, quia sum fortis, tribuetis mihi; </p>
      <p class="ln">Tum, quia plus valeo, me sequetur tertia; </p>
      <p class="ln">Malo afficietur si quis quartam tetigerit. <span  class="ln-no">10</span></p>
      <p class="ln">Sic totam praedam sola improbitas abstulit. </p>

      <figure class="illustration">
	<img src="images/l1-f5_barlow_Vacca-capella-ovis-et-leo.png"/>
	<figcaption>...secundam, quia sum fortis, tribuetis mihi...
	</figcaption>
      </figure>
    </div>

    <div class="poem">
      <h3 id="fabula-6">Fabula 6</h3>  
      <p class="poem-title">Ranae ad solem.</p>

      <figure class="illustration">
	<img src="images/l1-f6-314-7-48-stein-Ranae_ad_Solem.png"/>
	<figcaption>Uxorem quondam Sol cum vellet ducere, clamorem ranae sustulere ad sidera.
	</figcaption>
      </figure>
      
      <p class="ln">Vicini furis celebres vidit nuptias </p>
      <p class="ln">Aesopus et continuo narrare incipit: </p>
      <p class="ln">Uxorem quondam Sol cum vellet ducere,  </p>
      <p class="ln">Clamorem ranae sustulere ad sidera. </p>
      <p class="ln">Convicio permotus quaerit Iuppiter <span  class="ln-no">5</span></p>
      <p class="ln">Causam querelae. Quaedam tum stagni incola: </p>
      <p class="ln">Nunc inquit omnes unus exurit lacus </p>
      <p class="ln">Cogitque miseras arida sede emori. </p>
      <p class="ln">Quidnam futurum est, si crearit liberos? </p>

    </div>

    <div class="poem">
      <h3 id="fabula-7">Fabula 7</h3>  
      <p class="poem-title">Vulpis ad personam tragicam.</p>

      <figure class="illustration">
	<img src="images/l1-f7-27-34-82-stein-Vulpis_ad_Personam_Tragicam.png"/>
	<figcaption>O quanta species, inquit, cerebrum non habet!
	</figcaption>
      </figure>
      
      <p class="ln">Personam tragicam forte vulpes viderat: </p>
      <p class="ln">O quanta species, inquit, cerebrum non habet! </p>
      <p class="ln">Hoc illis dictum est, quibus honorem et gloriam </p>
      <p class="ln">Fortuna tribuit, sensum communem abstulit. </p>

    </div>

    <div class="poem">
      <h3 id="fabula-8">Fabula 8</h3>  
      <p class="poem-title">Lupus et gruis.</p>

      <figure class="illustration">  
	<img src="./images/l1-f8-156-8-49-stein-Lupus_et_Gruis.png"
	     alt="gruis aliquid ex lupi fauces extrahet" />
	<figcaption>Gulaeque credens colli longitudinem, periculosam fecit medicinam lupo.
	</figcaption>
      </figure>
      
      <p class="ln">Qui pretium meriti ab improbis desiderat, </p>
      <p class="ln">Bis peccat: primum quoniam indignos adiuvat; </p>
      <p class="ln">Impune abire deinde quia iam non potest. </p>
      <p class="ln">Os devoratum fauce cum haereret lupi, </p>
      <p class="ln">Magno dolore victus coepit singulos <span  class="ln-no">5</span></p>
      <p class="ln">Illicere pretio, ut illud extraherent malum. </p>
      <p class="ln">Tandem persuasa est iure iurando gruis, </p>
      <p class="ln">Gulaeque credens colli longitudinem,  </p>
      <p class="ln">Periculosam fecit medicinam lupo. </p>
      <p class="ln">Pro quo cum pactum flagitaret praemium: <span  class="ln-no">10</span></p>
      <p class="ln">Ingrata es inquit ore quae nostro caput </p>
      <p class="ln">Incolume abstuleris et mercedem postules. </p>

      <figure class="illustration">  
	<img src="./images/l1-f8-156-barlow-LupusEtGruis.png"
	     alt="gruis aliquid ex lupi fauces extrahet" />
	<figcaption>...magno dolore victus coepit singulos illicere pretio, ut illud extraherent malum.</figcaption>
      </figure>
    </div>

    <div class="poem">
      <h3 id="fabula-9">Fabula 9</h3>  
      <p class="poem-title">Passer ad leporem consiliator.</p>

      <p class="ln">Sibi non cavere et aliis consilium dare </p>
      <p class="ln">Stultum esse paucis ostendemus versibus. </p>
      <p class="ln">Oppressum ab aquila, fletus edentem graves, </p>
      <p class="ln">Leporem obiurgabat passer: Ubi pernicitas </p>
      <p class="ln">Nota inquit illa est? Quid ita cessarunt pedes? <span  class="ln-no">5</span></p>
      <p class="ln">Dum loquitur, ipsum accipiter necopinum rapit </p>
      <p class="ln">Questuque vano clamitantem interficit. </p>
      <p class="ln">Lepus semianimus mortis in solacio: </p>
      <p class="ln">Qui modo securus nostra irridebas mala, </p>
      <p class="ln">Simili querela fata deploras tua. <span  class="ln-no">10</span></p>

    </div>

    <div class="poem">
      <h3 id="fabula-10">Fabula 10</h3>  
      <p class="poem-title">Lupus et vulpes iudice simio.</p>

      <figure class="illustration">
	<img src="images/l1-f10-474-38-87-stein-Lupus_et_Vulpis_Iudice_Simio.png"
	     alt="lupus et vulpes simium adstarent" />
	<figcaption>Tunc iudex inter illos sedit simius.
	</figcaption>
      </figure>
      
      <p class="ln">Quicumque turpi fraude semel innotuit, </p>
      <p class="ln">Etiam si verum dicit, amittit fidem. </p>
      <p class="ln">Hoc attestatur brevis Aesopi fabula.  </p>
      <p class="ln">Lupus arguebat vulpem furti crimine; </p>
      <p class="ln">Negabat illa se esse culpae proximam. <span  class="ln-no">5</span></p>
      <p class="ln">Tunc iudex inter illos sedit simius. </p>
      <p class="ln">Uterque causam cum perorassent suam, </p>
      <p class="ln">Dixisse fertur simius sententiam: </p>
      <p class="ln">Tu non videris perdidisse quod petis; </p>
      <p class="ln">Te credo surripuisse quod pulchre negas. <span  class="ln-no">10</span></p>

    </div>

    <div class="poem">
      <h3 id="fabula-11">Fabula 11</h3>  
      <p class="poem-title">Asinus et leo venantes.</p>

      <figure class="illustration">
	<img src="images/l1-f11-151-70-125-stein-Asinus_et_Leo_Venantes.png"
	     alt="Asinus cum leone magna voce clamat ut animalia fugient." />
	<figcaption>Ut insueta voce terreret feras, fugientes ipse exciperet.
	</figcaption>
      </figure>
      
      <p class="ln">Virtutis expers, verbis iactans gloriam, </p>
      <p class="ln">Ignotos fallit, notis est derisui. </p>
      <p class="ln">Venari asello comite cum vellet leo, </p>
      <p class="ln">Contexit illum frutice et admonuit simul, </p>
      <p class="ln">Ut insueta voce terreret feras, <span  class="ln-no">5</span></p>
      <p class="ln">Fugientes ipse exciperet. Hic auritulus </p>
      <p class="ln">Clamorem subito totis tollit viribus </p>
      <p class="ln">Novoque turbat bestias miraculo. </p>
      <p class="ln">Quae dum paventes exitus notos petunt, </p>
      <p class="ln">Leonis affliguntur horrendo impetu. <span  class="ln-no">10</span></p>
      <p class="ln">Qui postquam caede fessus est, asinum evocat </p>
      <p class="ln">Iubetque vocem premere. Tunc ille insolens:  </p>
      <p class="ln">Qualis videtur opera tibi vocis meae? </p>
      <p class="ln">Insignis inquit sic ut, nisi nossem tuum </p>
      <p class="ln">Animum genusque, simili fugissem metu. <span  class="ln-no">15</span></p>

    </div>

    <div class="poem">
      <h3 id="fabula-12">Fabula 12</h3>  
      <p class="poem-title">Cervus ad fontem.</p>

      <p class="ln">Laudatis utiliora quae contempseris </p>
      <p class="ln">Saepe inveniri haec asserit narratio.</p>
      <p class="ln">Ad fontem cervus, cum bibisset, restitit </p>
      <p class="ln">Et in liquore vidit effigiem suam. </p>
      <p class="ln">Ibi dum ramosa mirans laudat cornua <span  class="ln-no">5</span></p>
      <p class="ln">Crurumque nimiam tenuitatem vituperat, </p>
      <p class="ln">Venantum subito vocibus conterritus </p>
      <p class="ln">Per campum fugere coepit et cursu levi </p>
      <p class="ln">Canes elusit. Silva tum excepit ferum, </p>
      <p class="ln">In qua retentis impeditus cornibus <span  class="ln-no">10</span></p>
      <p class="ln">Lacerari coepit morsibus saevis canum. </p>
      <p class="ln">Tunc moriens edidisse vocem hanc dicitur: </p>
      <p class="ln">O me infelicem! qui nunc demum intellego </p>
      <p class="ln">Utilia mihi quam fuerint quae despexeram, </p>
      <p class="ln">Et quae laudaram quantum luctus habuerint.  <span  class="ln-no">15</span></p>

    </div>

    <div class="poem">
      <h3 id="fabula-13">Fabula 13</h3>  
      <p class="poem-title">Vulpes et corvus.</p>


      <figure class="illustration">  
	<img src="./images/l1-f13-124-15-58-stein-Vulpis_et_Corvus.png"
	     alt="vulpes corvum adloquitur"/>
	<figcaption>O qui tuarum, corve, pennarum est nitor!</figcaption>
      </figure>
      
      <p class="ln">Qui se laudari gaudet verbis subdolis, </p>
      <p class="ln">Fere dat poenas turpi paenitentia. </p>
      <p class="ln">Cum de fenestra corvus raptum caseum </p>
      <p class="ln">Comesse vellet, celsa residens arbore, </p>
      <p class="ln">Vulpes hunc vidit, deinde sic coepit loqui: <span  class="ln-no">5</span></p>
      <p class="ln">O qui tuarum, corve, pennarum est nitor! </p>
      <p class="ln">Quantum decoris corpore et vultu geris! </p>
      <p class="ln">Si vocem haberes, nulla prior ales foret. </p>
      <p class="ln">At ille stultus, dum vult vocem ostendere, </p>
      <p class="ln">Emisit ore caseum, quem celeriter <span  class="ln-no">10</span></p>
      <p class="ln">Dolosa vulpes avidis rapuit dentibus. </p>
      <p class="ln">Tunc demum ingemuit corvi deceptus stupor. </p>
      <p class="ln">[Hac re probatur quantum ingenium valet; </p>
      <p class="ln">Virtute semper praevalet sapientia.]  </p>
      
      <figure class="illustration">  
	<img src="./images/l1-f13-124-barlow-VulpisEtCorvus.png"
	     alt="vulpes corvum adloquitur"/>
	<figcaption>O qui tuarum, corve, pennarum est nitor!</figcaption>
      </figure>
    </div>

    <div class="poem">
      <h3 id="fabula-14">Fabula 14</h3>  
      <p class="poem-title">Ex sutore medicus.</p>

      <p class="ln">Malus cum sutor inopia deperditus </p>
      <p class="ln">Medicinam ignoto facere coepisset loco </p>
      <p class="ln">Et venditaret falso antidotum nomine, </p>
      <p class="ln">Verbosis acquisivit sibi famam strophis. </p>
      <p class="ln">Hic cum iaceret morbo confectus gravi <span  class="ln-no">5</span></p>
      <p class="ln">Rex urbis, eius experiendi gratia </p>
      <p class="ln">Scyphum poposcit: fusa dein simulans aqua </p>
      <p class="ln">Miscere illius antidoto se toxicum, </p>
      <p class="ln">Ebibere iussit ipsum posito praemio. </p>
      <p class="ln">Timore mortis ille tum confessus est <span  class="ln-no">10</span></p>
      <p class="ln">Non artis ulla medicum se prudentia, </p>
      <p class="ln">Verum stupore vulgi factum nobilem. </p>
      <p class="ln">Rex advocata contione haec addidit: </p>
      <p class="ln">Quantae putatis esse vos dementiae, </p>
      <p class="ln">Qui capita vestra non dubitatis credere, <span  class="ln-no">15</span></p>
      <p class="ln">Cui calceandos nemo commisit pedes? </p>
      <p class="ln">Hoc pertinere vere ad illos dixerim, </p>
      <p class="ln">Quorum stultitia quaestus impudentiae est.  </p>

    </div>

    <div class="poem">
      <h3 id="fabula-15">Fabula 15</h3>  
      <p class="poem-title">Asinus ad senem pastorem.</p>

      <p class="ln">In principatu commutando saepius </p>
      <p class="ln">Nil praeter domini mores mutant pauperes. </p>
      <p class="ln">Id esse verum parva haec fabella indicat. </p>
      <p class="ln">Asellum in prato timidus pascebat senex. </p>
      <p class="ln">Is hostium clamore subito territus <span  class="ln-no">5</span></p>
      <p class="ln">Suadebat asino fugere, ne possent capi. </p>
      <p class="ln">At ille lentus: Quaeso, num binas mihi </p>
      <p class="ln">Clitellas impositurum victorem putas? </p>
      <p class="ln">Senex negavit. Ergo quid refert mea </p>
      <p class="ln">Cui serviam clitellas cum portem meas? <span  class="ln-no">10</span></p>

    </div>

    <div class="poem">
      <h3 id="fabula-16">Fabula 16</h3>  
      <p class="poem-title">Ovis, cervus, et lupus.</p>

      <figure class="illustration">
	<img src="images/l1-f16-477-31-79-stein-Ovis_Cervus_et_Lupus.png"
	     alt="lupus virgulam tenens cervum ovemque adloquitur" />
	<figcaption>...at illa praemetuens dolum...
	</figcaption>
      </figure>
	     

      <p class="ln">Fraudator homines cum advocat sponsum improbos, </p>
      <p class="ln">Non rem expedire, sed mala videre expetit. </p>
      <p class="ln">Ovem rogabat cervus modium tritici </p>
      <p class="ln">Lupo sponsore. At illa praemetuens dolum: </p>
      <p class="ln">Rapere atque abire semper assuevit lupus, <span  class="ln-no">5</span></p>
      <p class="ln">Tu de conspectu fugere veloci impetu; </p>
      <p class="ln">Ubi vos requiram cum dies advenerit?  </p>

    </div>

    <div class="poem">
      <h3 id="fabula-17">Fabula 17</h3>  
      <p class="poem-title">Ovis, canis, et lupus.</p>

      <figure class="illustration">
	<img src="images/l1-f17-478-4-45-stein-Ovis_Canis_et_Lupus.png"
	     alt="lupus et alia animalia litem in ovem infert" />
	<figcaption>...lupus citatus testis non unum modo
	  deberi dixit, verum affirmavit decem. 
	</figcaption>
      </figure>
	     
      <p class="ln">Solent mendaces luere poenas malefici. </p>
      <p class="ln">Calumniator ab ove cum peteret canis, </p>
      <p class="ln">Quem commendasse panem se contenderet, </p>
      <p class="ln">Lupus citatus testis non unum modo </p>
      <p class="ln">Deberi dixit, verum affirmavit decem. <span  class="ln-no">5</span></p>
      <p class="ln">Ovis damnata falso testimonio </p>
      <p class="ln">Quod non debebat solvit. Post paucos dies </p>
      <p class="ln">Bidens iacentem in fovea conspexit lupum: </p>
      <p class="ln">Haec inquit merces fraudis a superis datur. </p>

    </div>

    <div class="poem">
      <h3 id="fabula-18">Fabula 18</h3>  
      <p class="poem-title">Mulier parturiens.</p>

      <p class="ln">Nemo libenter recolit qui laesit locum. </p>
      <p class="ln">Instante partu mulier actis mensibus </p>
      <p class="ln">Humi iacebat flebilis gemitus ciens. </p>
      <p class="ln">Vir est hortatus, corpus lecto reciperet,  </p>
      <p class="ln">Onus naturae melius quo deponeret. <span  class="ln-no">5</span></p>
      <p class="ln">Minime, inquit, illo posse confido loco </p>
      <p class="ln">Malum finiri, quo conceptum est initio. </p>

    </div>

    <div class="poem">
      <h3 id="fabula-19">Fabula 19</h3>  
      <p class="poem-title">Canis parturiens.</p>

      <figure class="illustration">
	<img src="images/l1-f19-480-9-50-stein-Canis_Parturiens.png"
	     alt="canes adloquntur" />
	<figcaption>...canis parturiens cum rogasset alteram,
	  ut fetum in eius tugurio deponeret...
	</figcaption>
      </figure>
      
      <p class="ln">Habent insidias hominis blanditiae mali: </p>
      <p class="ln">Quas ut vitemus versus subiecti monent. </p>
      <p class="ln">Canis parturiens cum rogasset alteram, </p>
      <p class="ln">Ut fetum in eius tugurio deponeret, </p>
      <p class="ln">Facile impetravit: dein reposcenti locum <span  class="ln-no">5</span></p>
      <p class="ln">Preces admovit, tempus exorans breve, </p>
      <p class="ln">Dum firmiores posset catulos ducere. </p>
      <p class="ln">Hoc quoque consumpto flagitari validius </p>
      <p class="ln">Cubile coepit. Si mihi et turbae meae </p>
      <p class="ln">Par inquit esse potueris, cedam loco.  <span  class="ln-no">10</span></p>

    </div>

    <div class="poem">
      <h3 id="fabula-20">Fabula 20</h3>  
      <p class="poem-title">Canes famelici.</p>

      <p class="ln">Stultum consilium non modo effectu caret, </p>
      <p class="ln">Sed ad perniciem quoque mortalis devocat. </p>
      <p class="ln">Corium depressum in fluvio viderunt canes. </p>
      <p class="ln">Id ut comesse extractum possent facilius, </p>
      <p class="ln">Aquam coepere ebibere: sed rupti prius <span  class="ln-no">5</span></p>
      <p class="ln">Periere quam quod petierant contingerent. </p>

    </div>

    <div class="poem">
      <h3 id="fabula-21">Fabula 21</h3>  
      <p class="poem-title">Leo senex, aper, taurus, et asinus.</p>

      <figure class="illustration">
	<img src="images/l1-f21-481-16-59-stein-Leo_Senex_Aper_Taurus_et_Asinus.png"
	     alt="Leo, aper, taurus, et asinus pugnant" />
	<figcaption>...infestis taurus mox confodit cornibus hostile corpus.
	</figcaption>
      </figure>
      
      <p class="ln">Quicumque amisit dignitatem pristinam, </p>
      <p class="ln">Ignavis etiam iocus est in casu gravi. </p>
      <p class="ln">Defectus annis et desertus viribus </p>
      <p class="ln">Leo cum iaceret spiritum extremum trahens, </p>
      <p class="ln">Aper fulmineis venit ad eum dentibus <span  class="ln-no">5</span></p>
      <p class="ln">Et vindicavit ictu veterem iniuriam. </p>
      <p class="ln">Infestis taurus mox confodit cornibus </p>
      <p class="ln">Hostile corpus. Asinus, ut vidit ferum </p>
      <p class="ln">Impune laedi, calcibus frontem extudit. </p>
      <p class="ln">At ille exspirans: Fortis indigne tuli  <span  class="ln-no">10</span></p>
      <p class="ln">Mihi insultare: te, naturae dedecus, </p>
      <p class="ln">Quod ferre certe cogor bis videor mori. </p>

    </div>

    <div class="poem">
      <h3 id="fabula-22">Fabula 22</h3>  
      <p class="poem-title">Mustela et homo</p>

      <figure class="illustration">
	<img src="images/l1-f22-293-39-88-stein-Mustela_et_Homo.png"
	     alt="homo clavem mustelamque laqueo tenens" />
	<figcaption>...mustela ab homine prensa cum instantem necem effugere vellet
	</figcaption>
      </figure>
      
      <p class="ln">Mustela ab homine prensa cum instantem necem </p>
      <p class="ln">Effugere vellet: Parce, quaeso inquit mihi, </p>
      <p class="ln">Quae tibi molestis muribus purgo domum. </p>
      <p class="ln">Respondit ille: Faceres si causa mea, </p>
      <p class="ln">Gratum esset et dedissem veniam supplici. <span  class="ln-no">5</span></p>
      <p class="ln">Nunc quia laboras ut fruaris reliquiis, </p>
      <p class="ln">Quas sunt rosuri, simul et ipsos devores, </p>
      <p class="ln">Noli imputare vanum beneficium mihi. </p>
      <p class="ln">Atque ita locutus improbam leto dedit. </p>
      <p class="ln">Hoc in se dictum debent illi agnoscere, <span  class="ln-no">10</span></p>
      <p class="ln">Quorum privata servit utilitas sibi, </p>
      <p class="ln">Et meritum inane iactant imprudentibus. </p>

    </div>

    <div class="poem">
      <h3 id="fabula-23">Fabula 23</h3>  
      <p class="poem-title">Canis fidelis.</p>

      <figure class="illustration">
	<img src="images/l1-f23-403-23-70-stein-Canis_Fidelis.png"
	     alt="fur panem cani dat" />
	<figcaption>...nocturnus cum fur panem misisset cani...
	</figcaption>
      </figure>
      
      <p class="ln">Repente liberalis stultis gratus est, </p>
      <p class="ln">Verum peritis irritos tendit dolos.  </p>
      <p class="ln">Nocturnus cum fur panem misisset cani, </p>
      <p class="ln">Obiecto temptans an cibo posset capi: </p>
      <p class="ln">Heus inquit linguam vis meam praecludere, <span  class="ln-no">5</span></p>
      <p class="ln">Ne latrem pro re domini? Multum falleris. </p>
      <p class="ln">Namque ista subita me iubet benignitas </p>
      <p class="ln">Vigilare, facias ne mea culpa lucrum. </p>

    </div>

    <div class="poem">
      <h3 id="fabula-24">Fabula 24</h3>  
      <p class="poem-title">Rana rupta et bos.</p>

      
      <figure class="illustration">
	<img src="images/l1-f24-376-40-89-stein-Rana_Rupta_et_Bos.png" />
	<figcaption>
	  ...quaesivit modo, quis maior esset. Illi dixerunt bovem.
	</figcaption>
      </figure>
      
      <p class="ln">Inops, potentem dum vult imitari, perit. </p>
      <p class="ln">In prato quondam rana conspexit bovem </p>
      <p class="ln">Et tacta invidia tantae magnitudinis </p>
      <p class="ln">Rugosam inflavit pellem: tum natos suos </p>
      <p class="ln">Interrogavit, an bove esset latior. <span  class="ln-no">5</span></p>
      <p class="ln">Illi negarunt. Rursus intendit cutem </p>
      <p class="ln">Maiore nisu et simili quaesivit modo, </p>
      <p class="ln">Quis maior esset. Illi dixerunt bovem. </p>
      <p class="ln">Novissime indignata dum vult validius </p>
      <p class="ln">Inflare sese, rupto iacuit corpore. <span  class="ln-no">10</span></p>

      <figure class="illustration">
	<img src="images/l1-f24_barlow_Rana-rupta-et-bos.png"/>
	<figcaption>...vult validius inflare sese, rupto iacuit corpore.
	</figcaption>
      </figure>

    </div>

    <div class="poem">
      <h3 id="fabula-25">Fabula 25</h3>  
      <p class="poem-title">Canes et corcodili.</p>

      <p class="ln">Consilia qui dant prava cautis hominibus, </p>
      <p class="ln">Et perdunt operam et deridentur turpiter. </p>
      <p class="ln">Canes currentes bibere in Nilo flumine,  </p>
      <p class="ln">A corcodilis ne rapiantur, traditum est. </p>
      <p class="ln">Igitur cum currens bibere coepisset canis, <span  class="ln-no">5</span></p>
      <p class="ln">Sic corcodilus: Quamlibet lambe otio; </p>
      <p class="ln">Noli vereri. At ille: Facerem mehercule, </p>
      <p class="ln">Nisi esse scirem carnis te cupidum meae.</p>

    </div>

    <div class="poem">
      <h3 id="fabula-26">Fabula 26</h3>  
      <p class="poem-title">Vulpes et ciconia.</p>

      <figure class="illustration">
	<img src="images/l1-f26-426-33-81-stein-Vulpis_et_Ciconia.png"
	     alt="vulpes et ciconia" />
	<figcaption>...huic rostrum inserens satiatur ipsa et torquet convivam fame.
	</figcaption>
      </figure>

      <p class="ln">Nulli nocendum: si quis vero laeserit, </p>
      <p class="ln">Multandum simili iure fabella admonet. </p>
      <p class="ln">Vulpes ad cenam dicitur ciconiam </p>
      <p class="ln">Prior invitasse et illi in patina liquidam </p>
      <p class="ln">Posuisse sorbitionem, quam nullo modo <span  class="ln-no">5</span></p>
      <p class="ln">Gustare esuriens potuerit ciconia. </p>
      <p class="ln">Quae vulpem cum revocasset, intrito cibo </p>
      <p class="ln">Plenam lagonam posuit: huic rostrum inserens </p>
      <p class="ln">Satiatur ipsa et torquet convivam fame. </p>
      <p class="ln">Quae cum lagonae collum frustra lamberet, <span  class="ln-no">10</span></p>
      <p class="ln">Peregrinam sic locutam volucrem accepimus: </p>
      <p class="ln">Sua quisque exempla debet aequo animo pati.  </p>

      <figure class="illustration">
	<img src="images/l1-f26_barlow_Vulpes-et-ciconia.png"
	     alt="vulpes et ciconia" />
	<figcaption>
	  ...illi in patina liquidam posuisse sorbitionem,
	  quam nullo modo gustare esuriens potuerit ciconia.
	</figcaption>
      </figure>
      
    </div>

    <div class="poem">
      <h3 id="fabula-27">Fabula 27</h3>  
      <p class="poem-title">Canis et thesaurus et vulturius.</p>

      <p class="ln">[Haec res avaris esse conveniens potest </p>
      <p class="ln">Et qui humiles nati dici locupletes student.]</p>
      <p class="ln">Humana effodiens ossa thesaurum canis </p>
      <p class="ln">Invenit, et violarat quia Manes deos, </p>
      <p class="ln">Iniecta est illi divitiarum cupiditas, <span  class="ln-no">5</span></p>
      <p class="ln">Poenas ut sanctae Religioni penderet. </p>
      <p class="ln">Itaque, aurum dum custodit oblitus cibi, </p>
      <p class="ln">Fame est consumptus; quem stans vulturius super </p>
      <p class="ln">Fertur locutus: O canis, merito iaces, </p>
      <p class="ln">Qui concupisti subito regales opes, <span  class="ln-no">10</span></p>
      <p class="ln">Trivio conceptus, educatus stercore. </p>

    </div>

    <div class="poem">
      <h3 id="fabula-28">Fabula 28</h3>  
      <p class="poem-title">Vulpes et aquila.</p>

      <figure class="illustration">  
	<img src="./images/l1-f28-1-13-55-stein-Vulpis_et_Aquila.png"
	     alt="vulpes facem ad arborem aquilae fert"/>
	<figcaption>vulpes ab ara rapuit ardentem facem
	  totamque flammis arborem circumdedit</figcaption>
      </figure>
      
      
      <p class="ln">Quamvis sublimes debent humiles metuere, </p>
      <p class="ln">Vindicta docili quia patet sollertiae. </p>
      <p class="ln">Vulpinos catulos aquila quondam sustulit </p>
      <p class="ln">Nidoque posuit pullis, escam ut carperent. </p>
      <p class="ln">Hanc persecuta mater orare incipit, <span  class="ln-no">5</span></p>
      <p class="ln">Ne tantum miserae luctum importaret sibi. </p>
      <p class="ln">Contempsit illa, tuta quippe ipso loco. </p>
      <p class="ln">Vulpes ab ara rapuit ardentem facem  </p>
      <p class="ln">Totamque flammis arborem circumdedit, </p>
      <p class="ln">Hosti dolorem damno miscens sanguinis. <span  class="ln-no">10</span></p>
      <p class="ln">Aquila ut periclo mortis eriperet suos </p>
      <p class="ln">Incolumes natos supplex vulpi tradidit. </p>

      <figure class="illustration">  
	<img src="./images/l1-f28-1-barlow-VulpisEtAquila.png"
	     alt="vulpes facem ad arborem aquilae fert"/>
	<figcaption>vulpes ab ara rapuit ardentem facem
	  totamque flammis arborem circumdedit</figcaption>
      </figure>
      
    </div>

    <div class="poem">
      <h3 id="fabula-29">Fabula 29</h3>  
      <p class="poem-title">Asinus inridens aprum.</p>

      <figure class="illustration">
	<img src="images/l1-f29-484-11-52-stein-Asinus_Inridens_Aprum.png"/>
	<figcaption>...Salve inquit frater.
	</figcaption>
      </figure>

      <p class="ln">Plerumque stulti risum dum captant levem, </p>
      <p class="ln">Gravi destringunt alios contumelia </p>
      <p class="ln">Et sibi nocivum concitant periculum. </p>
      <p class="ln">Asellus apro cum fuisset obvius: </p>
      <p class="ln">Salve inquit frater. Ille indignans repudiat <span  class="ln-no">5</span></p>
      <p class="ln">Officium et quaerit, cur sic mentiri velit. </p>
      <p class="ln">Asinus demisso pene: Similem si negas </p>
      <p class="ln">Tibi me esse, certe simile est hoc rostro tuo. </p>
      <p class="ln">Aper, cum vellet facere generosum impetum, </p>
      <p class="ln">Repressit iram et: Facilis vindicta est mihi, <span  class="ln-no">10</span></p>
      <p class="ln">Sed inquinari nolo ignavo sanguine. </p>

      <figure class="illustration">
	<img src="images/l1-f29_barlow_Asinus-inridens-aprum.png"/>
	<figcaption>...ille indignans repudiat officium et quaerit, cur sic mentiri velit.</figcaption>
      </figure>
      
    </div>

    <div class="poem">
      <h3 id="fabula-30">Fabula 30</h3>  
      <p class="poem-title">Ranae metuentes taurorum proelia.</p>

      <p class="ln">Humiles laborant ubi potentes dissident. </p>
      <p class="ln">Rana in palude pugnam taurorum intuens: </p>
      <p class="ln">Heu quanta nobis instat pernicies! ait. </p>
      <p class="ln">Interrogata ab alia cur hoc diceret, </p>
      <p class="ln">De principatu cum illi certarent gregis  <span  class="ln-no">5</span></p>
      <p class="ln">Longeque ab ipsis degerent vitam boves: </p>
      <p class="ln">Est statio separata ac diversum genus; </p>
      <p class="ln">Expulsus regno nemoris qui profugerit, </p>
      <p class="ln">Paludis in secreta veniet latibula </p>
      <p class="ln">Et proculcatas obteret duro pede. <span  class="ln-no">10</span></p>
      <p class="ln">Ita caput ad nostrum furor illorum pertinet. </p>

    </div>

    <div class="poem">
      <h3 id="fabula-31">Fabula 31</h3>  
      <p class="poem-title">Milvus et columbae.</p>

      <figure class="illustration">
	<img src="images/l1-f31-486-22-69-stein-Milvus_et_Columbae.png" />
	<figcaption>...merito plectimur.
	</figcaption>
      </figure>

      <p class="ln">Qui se committit homini tutandum improbo, </p>
      <p class="ln">Auxilia dum requirit, exitium invenit. </p>
      <p class="ln">Columbae saepe cum fugissent miluum </p>
      <p class="ln">Et celeritate pennae vitassent necem, </p>
      <p class="ln">Consilium raptor vertit ad fallaciam <span  class="ln-no">5</span></p>
      <p class="ln">Et genus inerme tali decepit dolo: </p>
      <p class="ln">Quare sollicitum potius aevum ducitis, </p>
      <p class="ln">Quam regem me creatis icto foedere, </p>
      <p class="ln">Qui vos ab omni tutas praestem iniuria? </p>
      <p class="ln">Illae credentes tradunt sese miluo; <span  class="ln-no">10</span></p>
      <p class="ln">Qui regnum adeptus coepit vesci singulas </p>
      <p class="ln">Et exercere imperium saevis unguibus. </p>
      <p class="ln">Tunc de reliquis una: Merito plectimur.  </p>

      <figure class="illustration">
	<img src="images/l1-f31_barlow_Milvus-et-columbae.png"/>
	<figcaption>...merito plectimur.
	</figcaption>
      </figure>
      
    </div>



  </body>
</html>
